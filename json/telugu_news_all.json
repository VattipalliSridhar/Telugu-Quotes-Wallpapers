[
	
	{
        "title": "పోర్భ్స్‌ ఇండియా సెలబ్రిటీ లిస్ట్‌లో వీరే టాప్‌ ",
		"content": "బాలీవుడ్‌ కండల వీరుడు సల్మాన్‌ ఖాన్‌ 2017 ఫోర్బ్స్‌ ఇండియా సెలబ్రిట్‌ 100 జాబితాలో వరుసగా రెండో ఏడాదీ టాప్‌ ప్లేస్‌లో నిలిచాడు. సల్మాన్‌ ఖాన్‌ వార్షిక రాబడి 232.83 కోట్లుగా ఫోర్బ్స్‌ లెక్కగట్టింది.  రూ 170 కోట్లతో షారూక్‌ ఖాన్‌​ ఈ జాబితాలో రెండో స్ధానంలో నిలిచాడు.టీమిండియా కెప్టెన్‌, కొత్తగా పెళ్లిపీటలెక్కిన విరాట్‌ కోహ్లి రూ 100.72 కోట్లతో టాప్‌ 3గా నిలిచాడు. అక్షయ్‌ కుమార్‌ నాలుగో స్దానంలో వీరి తర్వాత వరుసగా సచిన్‌ టెండూల్కర్‌, అమీర్‌ ఖాన్‌, ప్రియాంచ చోప్రా, ధోని, హృతిక్‌ రోషన్‌, రణ్‌వీర్‌ సింగ్‌లు టాప్‌ 10లో స్ధానం సంపాదించుకున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/salman-virat-shah-rukh-.jpg"
    },{
        "title": "పాక్‌కు ట్రంప్‌ వార్నింగ్... ",
		"content": "అమెరికా అధ్యక్షుడు డోనాల్డ్‌ ట్రంప్‌ పాకిస్థాన్‌కు గట్టి ఝలక్‌ ఇచ్చారు. ఉగ్రవాదులకు పాక్‌ స్వర్గధామం అంటూ పేర్కొన్నారు. తాలిబన్లకు ఇతర ఉగ్రవాదులకు పాక్‌ రక్షణ కల్పిస్తోందంటూ పేర్కొన్నారు. ఉగ్రవాదులకు ఆశ్రయమిస్తున్న దేశాల జాబితాలో పాక్‌ను తొలి స్థానంలో ట్రంప్‌ చేర్చినట్లు అమెరికా ఉపాధ్యక్షుడు మైక్‌ పెన్స్‌ చెప్పారు. 'పాకిస్థాన్‌ ఎంతో కాలం నుంచి అమెరికా భాగస్వామ్యం ద్వారా లబ్ధిని పొందుతోంది. కానీ, మున్ముందు అలాంటివాటిని పెద్ద మొత్తంలో కోల్పోవాల్సి ఉంటుంది. తన పొరుగు దేశాలైన ఇండియా, అఫ్ఘనిస్థాన్‌పై తమ దేశంలోని వ్యతిరేక శక్తులను ఉపయోగించాలని చూస్తున్న పాక్‌ను ఈ సందర్భంగా హెచ్చరిస్తున్నాం ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/donald-trump.jpg"
    },{
        "title": "సాఫ్ట్‌వేర్‌ ఇంజినీర్‌ దారుణ హత్య..",
		"content": "కుటుంబ కలహాల నేపథ్యంలో ఓ సాఫ్ట్‌వేర్‌ ఇంజినీర్‌ దారుణ హత్యకు గురైన సంఘటన రాచకొండ నేరేడ్‌మెంట్‌ పోలీస్‌ స్టేషన్‌ పరిధిలో జరిగింది. విడాకుల కేసు విచారణ నిమిత్తం మల్కాజ్‌గిరి కోర్టుకు హాజరైన శ్రీధర్‌ అనే వ్యక్తిని అతని బావమరుదులు నడిరోడ్డుపైనే కత్తితో పొడిచి చంపారు. మూడేళ్ల క్రితం శ్రీధర్‌ కు మల్కాజ్‌గిరికి చెందిన సుహాసినితో  వివాహం జరిగింది. అయితే రెండేళ్లుగా వారిద్దరి మధ్య మనస్పర్థలు ఏర్పడ్డాయి.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/sridhar.jpg"
    },{
        "title": "ప్రేమోన్మాది దాడిలో గాయపడిన సంధ్య మృతి.. ",
		"content": " ఉన్మాది దాడిలో గాయపడ్డ సంధ్యారాణి శుక్రవారం ఉదయం కన్నుమూసింది. గాంధీ ఆసుపత్రిలో చికిత్స పొందుతున్న సంధ్యారాణి.. మృత్యువుతో పోరాడి అసువులు బాసింది. ప్రేమించలేదనే అక్కసుతో కార్తీక్ అనే యువకుడు సంధ్యారాణిపై కిరోసిన్ పోసి తగులబెట్టిన విషయం తెలిసిందే. ఆమె మృతి చెందినట్లు గాంధీ ఆసుపత్రి డాక్టర్లు కుటుంబసభ్యులకు తెలిపారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/sandhya.jpg"
    },{
        "title": "మొబైల్ ఇంటర్నెట్ వినియోగంలో భారత్ అగ్రస్థానం ",
		"content": "మొబైల్‌ ఇంటర్నెట్‌ డేటా వినియోగంలో అమెరికా, చైనాలను దాటేసి మనదేశం దూసుకుపోతోంది. ఇందుకు ప్రధాన కారణం రిలయన్స్‌ జియోనే అని చెప్పుకోవాలి. ఉచిత మంత్రంతో మార్కెట్లోకి దూసుకువచ్చి జియో ఇచ్చిన పోటీతో ఇతర టెలికాం కంపెనీలు కూడా తక్కువ ధరకే డేటాను ఇస్తున్నాయి. నీతి ఆయోగ్‌ సీఈవో అమితాబ్‌కాంత్ ఈ రోజు ట్వీట్ చేస్తూ ప్రపంచవ్యాప్తంగా మొబైల్‌ డేటా వినియోగిస్తోన్న దేశాల్లో మన దేశం అగ్రస్థానంలో నిలిచిందని, భారతీయులు నెలకు 150 కోట్ల గిగాబైట్ల డేటాను వినియోగిస్తున్నారని పేర్కొన్నారు. భారత్‌లో అధిక శాతం వినియోగదారులు సోషల్ మీడియా కోసమే డేటాను ఉపయోగిస్తున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/internet.jpg"
    },{
        "title": "నేడు భారత్‌-శ్రీలంకల మధ్య రెండో టీ20 మ్యాచ్‌ ",
		"content": "మూడు టీ20ల సిరీస్‌లో భాగంగా భారత్‌-శ్రీలంక మధ్య రెండో మ్యాచ్‌ ఇండోర్‌లోని హోల్కర్‌ స్టేడియం వేదికగా ఈరోజు ఈ రోజు రాత్రి 7గంటలకు మ్యాచ్‌ ప్రారంభం కానుంది. ఇండోర్‌లో జరిగే మ్యాచ్‌లో గెలిచి సిరీస్‌ దక్కించుకోవాలని భారత్‌ ఆశిస్తోంది. మరోవైపు లంక ఈ మ్యాచ్‌లో ఎలాగైనా గెలిచి సిరీస్‌ ఆశలు నిలుపుకోవడానికి సన్నద్ధమవుతోంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/indvssril.jpg"
    },{
        "title": "మేడారం జాతర - 2018 కోసం నిధులు విడుదల ",
		"content": "భారత దేశంలోనే అతిపెద్ద గిరిజన జాతరగా 'మేడారం జాతర' ప్రసిద్ది చెందింది. ఇప్పటికే మేడారం జాతర - 2018కు తేదీలు ఖరారయ్యాయి. జనవరి 31న సారలమ్మ గద్దెకు వస్తుంది. ఫిబ్రవరి 1న సమ్మక్క గద్దెకు వస్తుంది. ఫిబ్రవరి 2న భక్తుల మొక్కులు చెల్లింపు. ఫిబ్రవరి 3న అమ్మవార్లు తిరిగి వన ప్రవేశం జరుగుతుందని మేడారం పూజారులు తెలిపారు. మేడారం జాతర ఏర్పాట్ల నిమిత్తం ప్రభుత్వం రూ.2కోట్లు విడుదల చేసింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/medaram.jpeg"
    },{
        "title": "ప్రపంచ రికార్డు సమం చేశాడు ",
		"content": "రెండో టీ 20లో టీమిండియా కెప్టెన్‌ రోహిత్‌ శర్మ విశ్వరూపం ప్రదర్శించాడు. 35 బంతుల్లో 11 ఫోర్లు, 8 సిక్సర్లతో సెంచరీ సాధించాడు. ఫలితంగా అంతర్జాతీయ టీ 20ల్లో వేగవంతంగా సెంచరీ సాధించిన రికార్డును సమం చేశాడు. అంతకుముందు దక్షిణాఫ్రికా ఆటగాడు డేవిడ్‌ మిల్లర్‌ కూడా 35 బంతుల్లోనే సెంచరీ నమోదు చేశాడు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/318929-rohit-sharma-odi-batt-700.jpg"
    },{
        "title": "భారీ విజయం..",
		"content": "శ్రీలంకతో జరిగిన రెండో టీ 20లోనూ భారీ విజయాన్ని సాధించిన టీమిండియా సిరీస్‌ను కైవసం చేసుకుంది. మూడు టీ 20ల సిరీస్‌లో భాగంగా లంకేయులతో రెండో టీ 20లో టీమిండియా 88 పరుగుల తేడాతో గెలుపును అందుకుంది. తద్వారా ఇంకా మ్యాచ్‌ మిగిలి ఉండగానే సిరీస్‌ను భారత్‌ 2-0తో సొంతం చేసుకుంది. రెండో టీ 20లో టీమిండియా విసిరిన 261 పరుగుల లక్ష్యాన్ని ఛేదించే క్రమంలో శ్రీలంక 17.2 ఓవర్లలో 172 పరుగులకే పరిమితమై ఓటమి పాలైంది.  లంక ఆటగాళ్లలో ఉపుల్‌ తరంగా(47; 29 బంతుల్లో 3 ఫోర్లు, 2సిక్సర్లు), కుశాల్‌ పెరీరా(77; 37 బంతుల్లో 4 ఫోర్లు,  7 సిక్సర్లు)లు రాణించినా భారీ ఓటమి తప్పలేదు.  భారత బౌలర్లలో చాహల్‌ నాలుగు వికెట్లు సాధించగా, కుల్దీప్‌ యాదవ్‌ మూడు వికెట్లు తీశాడు. హార్దిక్‌ పాండ్యా, ఉనాద్కత్‌లకు తలో వికెట్‌ దక్కింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news//sports/team.jpg"
    },{
        "title": "మేడారం జాతరకు రాహుల్‌ గాంధీ?ు ",
		"content": "కాంగ్రెస్‌ పార్టీ జాతీయ అధ్యక్షుడి హోదాలో రాహుల్‌ గాంధీ తొలుత తెలంగాణలోనే పర్యటించనున్నట్లు సమాచారం. జనవరి నుంచి రాహుల్‌ బహిరంగ సభలు ఉంటాయని, ఫిబ్రవరిలో జరుగనున్న మేడారం సమ్మక్క సారలమ్మ జాతరకు కూడా ఆయనను ఆహ్వానిస్తామని తెలంగాణ కాంగ్రెస్‌ కమిటీ(టీపీసీసీ) అధ్యక్షుడు ఉత్తమ్‌ కుమార్‌రెడ్డి తెలిపారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rahul-gandhi-R-2.jpg"
    },{
        "title": "అరకు వెళ్లే ప్రయాణికులకు శుభవార్త..! ",
		"content": "పర్యాటకుల సౌకర్యార్థం విశాఖ-అరకు మధ్య శనివారం నుంచి ప్రత్యేక రైలు సర్వీసులను ప్రవేశపెడుతున్నట్టు వాల్తేరు డివిజన్‌ డీసీఎం (కోఆర్డినేషన్‌) తెలిపారు. ఈ సర్వీసులు జనవరి ఒకటో తేదీ వరకు అందుబాటులో ఉంటాయన్నారు. గతంలో బొర్రా-చిమిడిపల్లి స్టేషన్‌ల మధ్య 32వ టన్నెల్‌ వద్ద అక్టోబరు 6న కొండరాళ్లు పడడంతో వంతెన పిల్లర్‌ కూలిపోయి, రైళ్ల రాకపోకలు నిలిచిపోయాయి. రైల్వే అధికారులు, సిబ్బంది రెండు నెలలకుపైగా శ్రమించి 100 అడుగుల ఎత్తు ఉన్న వంతెన పిల్లర్‌ని పునర్నిర్మించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/ArakuValley.jpg"
    },{
        "title": "నదిలో పడిన బస్సు......... ",
		"content": "రాజస్థాన్‌లో శనివారం తెల్లవారుజామున ఘోర ప్రమాదం చోటుచేసుకుంది. ప్రయాణికులతో వెళ్తున్న ఓ బస్సు అదుపుతప్పి వంతెనపై నుంచి నదిలో పడింది. ఈ ప్రమాదంలో 32 మంది దుర్మరణం చెందారు. మరో 9 మంది గాయపడ్డారు.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/bus-accident.jpg"
    },{
        "title": "రేపు ఆర్‌కె నగర్ ఉప ఎన్నిక ఫలితాలు ",
		"content": " ఆర్‌కే నగర్‌ అసెంబ్లీ నియోజకవర్గ ఉప ఎన్నికకు సంబంధించిన ఈవీఎంలు భద్రపరచిన స్ట్రాంగ్‌ రూంలకు మూడంచెల భద్రత ఏర్పాటు చేశారు. గురువారం పోలింగ్‌ ముగిసిన వెంటనే ఈవీఎంలన్నింటినీ క్వీన్‌ మేరీస్‌ కళాశాలకు తరలించిన విషయం తెలిసిందే. ఇక్కడే కౌంటింగ్‌ కేంద్రాన్ని కూడా ఏర్పాటు చేశారు. ఈ నేపథ్యంలో కళాశాల చుట్టూ మూడంచెల భద్రత ఏర్పాటైంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rknagar.jpg"
    },{
        "title": "మావోయిస్ట్‌ అగ్రనేత జంపన్న లొంగుబాటు...",
		"content": "పార్టీలో కీలక నేత, కేంద్ర కమిటీ సభ్యుడు జీనుగు నరసింహారెడ్డి అలియాస్ జంపన్న పోలీసులకు లొంగిపోయారు. తన భార్య రజితతో కలసి పోరాట జీవితానికి ముగింపు పలికారు. జంపన్నపై రూ. 25 లక్షలు, రజితపై రూ. 20 లక్షల పోలీసు రివార్డు ఉంది. 40 ఏళ్లుగా మావోయిస్టు పార్టీలో జంపన్న ఎంతో క్రియాశీలంగా పని చేశారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/janpanna.jpg"
    },{
        "title": "మహేంద్రుడి ప్రస్థానానికి 13 ఏళ్లు..!",
		"content": "13 ఏళ్ల క్రితం సరిగ్గా ఇదే రోజు (డిసెంబర్‌ 23, 2004) బంగ్లాదేశ్‌ వన్డే సిరీస్‌తో అంతర్జాతీయ క్రికెట్‌లో అడుగుపెట్టాడు. చిట్టగాంగ్‌ వేదికగా జరిగిన తొలి మ్యాచ్‌లో డిఫరెంట్‌ హెయిర్‌ స్టైల్‌తో.. మైదానంలోకి దిగాడు ధోని.. ఎదుర్కొన్న తొలి బంతికే అవతల ఎండ్‌లో ఉన్న బ్యాట్స్‌మన్‌తో సమన్వయ లోపం వల్ల రనౌట్‌గా గోల్డెన్‌ డకౌట్‌ అయ్యాడు. తరువాతి మూడు ఇన్నింగ్స్‌ల్లో కలిపి కేవలం 23 పరుగులే చేశాడు. అనంతరం తన బ్యాటింగ్‌ ఆర్డర్‌ మార్చుకొని వైజాగ్‌లో పాకిస్థాన్‌పై తొలి సెంచరీ సాధించాడు. ఆనాటి నుంచి నేటి వరకు ధోనికి తిరుగులేదు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/msdoni.jpg"
    },{
        "title": "ఈ నెల 28న హైదరాబాద్‌కు రానున్న జమ్మూ సీఎం",
		"content": "జమ్మూ కశ్మీర్ ముఖ్యమంత్రి మెహబూబా ముఫ్తీ సయిద్ హైదరాబాద్ రానున్నారు. ఈ నెల 28న జమ్ము కశ్మీర్ టూరిజం ప్రమోషన్‌లో భాగంగా సీఎం కేసీఆర్‌తో ఆమె భేటీ కానున్నారు. ప్రగతి భవన్‌లో కేసీఆర్‌తో కలిసి మెహబూబా ముప్తీ లంచ్ చేసే అవకాశముంది. ఐటీసీ షెర్టన్ గ్రాండ్ కాకతీయలో జమ్ము సీఎం బస చేయనున్నారు. 29న హైదరాబాద్ నుంచి కశ్మీర్‌కు ముప్తీ తిరుగు ప్రయాణం చేయనున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/475816-mehboobamufti04.04.16.jpg"
    }
]


