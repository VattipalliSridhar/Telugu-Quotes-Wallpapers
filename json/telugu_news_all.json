[
	
	{
        "title": " నేటి నుంచే కాకినాడ బీచ్‌ ఫెస్టివల్‌",
		"content": "తూర్పు గోదావరి జిల్లా కాకినాడలో ఎన్టీఆర్‌ బీచ్‌ ఫెస్టివల్‌ మంగళవారం ప్రారంభం కానుంది. సాయంత్రం 6.30 గంటలకు ఎస్పీ బాలసుబ్రహ్మణ్యం సంగీత విభావరి జరగనుంది. మ్యూజికల్‌ నైట్స్‌ ఉండటంతో సంప్రదాయ కళలు, కార్నివాల్స్‌ను ఉదయం నుంచి సాయంత్రం వరకు ఏర్పాటు చేశారు. వాటర్‌ స్పోర్ట్స్‌, బోటు విహారం వంటి వినోదాలు అలరించనున్నాయి. సందర్శకుల కోసం గోదావరి జిల్లాలతో పాటు రాష్ట్రంలో ప్రసిద్ధిగాంచిన పర్యాటక ప్రాంతాల ఫొటోలను ఏర్పాటు చేస్తున్నారు. మాజీ ముఖ్యమంత్రి ఎన్టీ రామారావు సినిమా, రాజకీయ జీవితానికి సంబంధించిన వైవిధ్యభరిత, అరుదైన ఫొటోలతో ఎగ్జిబిషన్‌ ఏర్పాటు చేశారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/kakinadaa.jpg"
    },{
        "title": " అభివృద్ధి, సుపరిపాలనకు పట్టం కట్టారు: మోదీ  ",
		"content": " గుజరాత్‌, హిమాచల్‌ప్రదేశ్‌ అసెంబ్లీ ఎన్నికల్లో భాజపా విజయం సాధించడంపై ప్రధాని నరేంద్రమోదీ హర్షం వ్యక్తం చేశారు. అభివృద్ధి, సుపరిపాలనకు ప్రజలు పట్టం కట్టారని పేర్కొన్నారు. భాజపా గెలుపు కోసం ఆయా రాష్ట్రాల్లో ఎంతో శ్రమించిన భాజపా కార్యకర్తలకు అభినందనలు తెలిపారు.  గుజరాత్‌, హిమాచల్‌ప్రదేశ్‌ ప్రజలు భాజపాపై ఎంతో నమ్మకముంచి ఓట్లేసి గెలిపించారని మోదీ అన్నారు. రెండు రాష్ట్రాల్లోని ప్రజల సంక్షేమానికి ఎల్లప్పుడూ కట్టుబడి ఉంటామని హామీ ఇచ్చారు.సోమవారం వెలువడిన ఫలితాల్లో భాజపా 99 స్థానాల్లో గెలుపొంది. అటు హిమాచల్‌ప్రదేశ్‌లోను 44 స్థానాల్లో గెలుపొంది... గుజరాత్‌లో వరుసగా ఆరోసారి భాజపా అధికారాన్ని చేజిక్కించుకుంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/modi-75915.jpg"
    },{
        "title": " గుజరాత్‌, హిమాచల్‌ప్రదేశ్‌ అసెంబ్లీ ఎన్నికల్లో భాజపా విజయం  ",
		"content": " హోరాహోరీగా జరిగిన గుజరాత్‌ అసెంబ్లీ ఎన్నికల్లో అధికార బీజేపీ తిరిగి జయకేతనం ఎగురవేసింది. వరుసగా ఆరోసారి విజయఢంకా మోగించింది. అదే సమయంలో రాహుల్‌ గాంధీ సారథ్యంలో ప్రధాన ప్రతిపక్షం కాంగ్రెస్‌ పార్టీ గట్టి పోటీ ఇచ్చింది. చివరి వరకు నువ్వా నేనా అన్నట్లుగా తలపడి బీజేపీకి ముచ్చెమటలు పట్టించింది. మొత్తంగా 182 స్థానాలున్న గుజరాత్‌ అసెంబ్లీలో బీజేపీ 99 స్థానాలను, కాంగ్రెస్‌(+) 79 స్థానాలు, ఇతరులు నాలుగు స్థానాలను గెలుచుకున్నారు. మరోవైపు హిమాచల్‌ప్రదేశ్‌లో ఎగ్జిట్‌ పోల్‌ సర్వేల అంచనాల్ని నిజం చేస్తూ  బీజేపీ సునాయాసంగా విజయం సాధించింది.మిత్రపక్షాలతో కలిసి బీజేపీ అధికారంలో ఉన్న రాష్ట్రాల సంఖ్య 19కి చేరింది. సార్వత్రిక ఎన్నికలకు ఇంకా 18 నెలల సమయమే ఉన్న నేపథ్యంలో కాంగ్రెస్‌ మరో రాష్ట్రాన్ని కోల్పోయినా.. కొత్త సారథి రాహుల్‌ నేతృత్వంలో గుజరాత్‌లో బీజేపీకి గట్టి పోటీ ఇవ్వడం ఆ పార్టీకి ఊరట కలిగించే అంశం.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/ele.png"
    },{
        "title": " సీఎం కేసీఆర్‌కు ఇవాంకా ట్రంప్ లేఖ ",
		"content": "అమెరికా అధ్యక్షుడు డొనాల్డ్ ట్రంప్ కుమార్తె ఇవాంకా ట్రంప్ తెలంగాణ ముఖ్యమంత్రి కె.చంద్రశేఖర రావుకు లేఖ రాశారు. ఇటీవల హైదరాబాద్‌లో నిర్వహించిన గ్లోబల్ ఎంటర్‌ప్రెన్యూర్‌షిప్ సమ్మిట్‌లో ఇవాంకా ముఖ్యఅతిథిగా పాల్గొన్న సంగతి తెలిసిందే. ఆ సమయంలో తెలంగాణ ప్రభుత్వం తరపున ఇవాంకాకు పాతబస్తీలోని తాజ్ ఫలక్‌నుమా ప్యాలెస్‌లో ఆతిథ్యం ఏర్పాటు చేశారు. నిజాం కాలంనాటి అతి పొడవైన డైనింగ్ టేబుల్‌పై ఈ విందులో ఇవాంకా పాలుపంచుకున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/ivanka-letter-18-1513618360.jpg"
    },{
        "title": " ట్యాంపరింగ్ వల్లే బీజేపీ గెలిచింది - హార్దిక్‌ ",
		"content": "ఎలక్ట్రానిక్‌ ఓటింగ్‌ యంత్రాల టాంపరింగ్‌ చేయటంవల్లే బీజేపీ గెలిచింది. ఈవీఎంలు మన దేశ భవిష్యత్తును నిర్ణయిస్తాయా ఒక ఎటిఎంను హ్యాక్‌ చేయటం సాధ్యమైనప్పుడు ఈవీఎంలను కూడా హ్యాక్‌ చేయచేయలేమా?అనేక అభివృద్ధిచెందిన దేశాలు ఇప్పటికి బ్యాలెట్‌ పేపర్లపై ఆధారపడ్డప్పుడు.. మనదేశంలో ఈవీఎంలు ఎందుకు. భారత్‌ తిరిగి బ్యాలెట్‌ పేపర్ల ద్వారా ఓటింగ్‌ చేపట్టాలి. నేను ఏపార్టీకి చెందని వాడిని.. పాటిదార్‌ ఆందోళనను కొనసాగిస్తాను. అని హార్దిక్‌ అన్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/hardik.jpg"
    },{
        "title": "రెండో ర్యాంక్ చేరుకున్న ఇండియా ",
		"content": "  ప్రస్తుతం వన్డేర్యాంకింగ్‌లో 120పాయింట్లతో సౌత్‌ఆఫ్రికా టాప్‌ప్లేస్‌లో ఉండగా ..119 పాయింట్లతో టీమ్‌ఇండియా రెండో స్థానంలో నిలిచింది.  శ్రీలంకతో వన్డేసిరీస్‌ను క్లీన్‌స్వీప్‌ చేసినట్టైతే.. టాప్‌ర్యాంకు భారత్‌ సొంతం అయ్యేది. కాని ధర్మశాల వన్డేలో ఓటమితో రెండో స్థానం దక్కింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/team.jpg"
    },{
        "title": "కడప- రాయలసీమ రెడ్ల చరిత్ర టైటిల్‌ సాంగ్‌ విడుదల  ",
		"content": "దర్శకుడు రామ్‌గోపాల్‌ వర్మ తెరకెక్కిస్తున్న వెబ్‌ సిరీస్‌ 'కడప- రాయలసీమ రెడ్ల చరిత్ర'. వర్మ తీస్తున్న తొలి అంతర్జాతీయ తెలుగు వెబ్‌ సిరీస్‌ ఇది. ఇటీవల ఈ చిత్ర ట్రైలర్‌తో కడపలో జరిగే ఘోరాలను కళ్లకు కట్టినట్లు చూపించిన వర్మఇప్పుడు సినిమా టైటిల్‌ సాంగ్‌ను విడుదల చేశారు. 'అది కడపా.. యమ ద్వారపు గడపా..' అంటూ సాగే ఈ పాటలో ట్రైలర్‌లో చూపించిన హత్యలను మరోసారి చూపించారు. ఈ సిరీస్‌ గురించి వర్మ ఫేస్‌బుక్‌ ద్వారా వెల్లడిస్తూ ఇందులో నూటికి నూరు శాతం నిజాలనే చూపిస్తానని వర్మ వెల్లడించారు. ఇందులో నటీనటులను కొత్త వాళ్లనే తీసుకున్నారు వర్మ. ఎన్‌అండ్‌ఎన్‌ క్రియేషన్స్‌, ఏ కంపెనీ ప్రొడక్షన్స్‌ సంయుక్తంగా ఈ సిరీస్‌ను నిర్మిస్తున్నాయి.   https://www.youtube.com/watch?v=hPYe5PD51a8",
		"img_url": "https://github.com/VattipalliSridhar/Telugu-Quotes-Wallpapers/raw/master/news/cinema/varma.jpg"
    },{
        "title": " ప్రపంచ తెలుగు మహాసభల ముగింపు ముఖ్య అతిథిగా రాష్ట్రపతి...",
		"content": " రాష్ట్రపతి రామ్‌నాథ్ కోవింద్ మంగళవారం మధ్యాహ్నం 2.55గంటలకు బేగంపేట విమానాశ్రయానికి చేరుకోనున్నారు. నాలుగు రోజులుగా ఎల్బీ స్టేడియంలో జరుగుతున్న ప్రపంచ తెలుగు మహాసభల ముగింపు వేడుకల్లో పాల్గొనేందుకు ఆయన హైదరాబాద్ వస్తున్నారు. బేగంపేట విమానాశ్రయానికి చేరుకున్న అనంతరం మధ్యాహ్నం 3:25 గంటలకు రాజ్‌భవన్‌కు చేరుకుంటారు. అనంతరం 5గంటలకు ఎల్బీ స్టేడియానికి చేరుకుని మహాసభల ముగింపు కార్యక్రమంలో పాల్గొంటారు. అనంతరం 6గంటలకు తిరిగి రాజ్‌భవన్‌కు చేరుకుని అక్కడే బస చేస్తారు. అనంతరం 20వతేదీ ఉదయం 10 గంటలకు రాజ్ భవన్ నుంచి హుస్సేన్‌సాగర్‌కు వెళతారు. 10.30 నుంచి 10.40 వరకు అక్కడే బుద్ద విగ్రహం దగ్గర గడుపుతారు. అనంతరం 11గంటలకు బేగంపేట విమానాశ్రయానికి చేరుకుని 11.10గంటకు ఢిల్లీకి తిరుగు ప్రయాణమవుతారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/presedent.jpg"
    },{
        "title": "చిలీ అధ్యక్షుడిగా సెబాస్టియన్‌ పినెరా ఎన్నిక ",
		"content": "చిలీ అధ్యక్షుడిగా మితవాద అభ్యర్థి మాజీ అధ్యక్షుడు సెబాస్టియన్‌ పినెరా రెండో పర్యాయం ఎన్నికయ్యారు. 96.31శాతం ఓట్లు లెక్కించేసరికి, పినెరాకు 54.57శాతం ఓట్లు రాగా, సెంటర్‌ ఫర్‌ లెఫ్ట్‌ అభ్యర్థి అలెజాండ్రో గిల్లెర్‌కు 45.43శాతం ఓట్లు లభించాయని ఎన్నికల కమీషన్‌ వెల్లడించింది. ఫలితాలు ప్రకటించిన వెంటనే తన ఓటమిని అంగీకరించిన గిల్లెర్‌ పినెరాను అభినందించారు. నవంబర్‌ 19న జరిగిన తొలి విడత పోలింగ్‌లో ఆశించినట్లు ఓట్లు పినెరాకు రాకపోవడంతో మలి విడత పోలింగ్‌ అవసరమైంది. ఈ పర్యాయం పోలింగ్‌లో మెజారిటీ ఎక్కువగా రావడంతో ఊపిరి పీల్చుకున్నట్లైంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/sebastian.jpg"
    },{
        "title": "ఎవరెస్ట్‌ అంత పెళ్లి గౌను..! ",
		"content": "ప్రపంచంలోని అతి పెద్ద పెళ్లి గౌనును ఫ్రెంచ్‌ పట్టణం కాడ్రీలో ఆవిష్కరించారు. ఈ గౌను సైజు ఎంతో తెలిస్తే ఆశ్చర్యపోవాల్సిందే. ప్రపంచంలోనే అత్యున్నత శిఖరం ఎవరెస్ట్‌ను ఈ డ్రెస్‌తో కప్పేయొచ్చట. దుస్తుల తయారీ కంపెనీ డైనమిక్‌ ప్రాజెక్ట్స్‌ ఈ గౌనును తయారు చేసినట్లు గిన్నిస్‌ బుక్‌ తన వెబ్‌సైట్‌లో పేర్కొంది. ఈ గౌనుకు సంబంధించిన ఫొటోలు సోషల్‌మీడియాలో వైరల్‌ అయ్యాయి.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/Wedding-Dress.jpg"
    },{
        "title": "27న అమరావతిలో రాష్ట్రపతి రామ్‌నాథ్ పర్యటన ",
		"content": "ఈనెల 27వతేదీన అమరావతిలో రాష్ట్రపతి రామ్‌నాథ్ కోవింద్ పర్యటిస్తారని గుంటూరు జిల్లా కలెక్టర్ కోన శశిధర్, ఎస్పీ అప్పలనాయుడు తెలిపారు. మంగళవారం వారు విలేకరులతో మాట్లాడుతూ... తొలుత ఆచార్య నాగార్జున యునవర్సిటీ వద్ద ఏర్పాటు చేసిన ఎకనామిక్ సదస్సు లో పాల్గొంటారని, అనంతరం వెలగపూడిలోని సచివాలయానికి చేరుకుంటారన్నారు. ఈ సందర్బంగా సచివాలయం మొదటి భవనంలో ఏర్పాటు చేసిన రియల్ టైం గవర్నస్ సెంటర్‌ను రాష్ట్రపతి పరిశీలిస్తారని, తర్వాత ప్రభుత్వం చేపట్టిన ఫైబర్ గ్రిడ్‌ను ప్రారంభిస్తారని తెలిపారు.    ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/kovind.jpg"
    },{
        "title": "నైతికంగా విజయం సాధించాం : రాహుల్‌ ",
		"content": "గుజరాత్‌ శాసనసభ ఎన్నికల్లో తాము నైతికంగా విజయం సాధించామని కాంగ్రెస్‌ పార్టీ అధ్యక్షుడు రాహుల్‌ గాంధీ అన్నారు. ఎన్నికల ఫలితాల విడుదల తరువాత రాహుల్‌ గాంధీ తొలిసారిగా స్పందించారు. గుజరాత్‌లో మంచి ఫలితాలే వచ్చాయని ఆయన అన్నారు. బిజెపి చేసిన దుష్ప్రచారం బెడిసికొట్టిందని ఆయన అన్నారు. తాము బిజెపికి పెద్ద షాక్‌ ఇచ్చామని ఆయన చెప్పారు.   ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rahul-gandhi-R-2.jpg"
    },{
        "title": "మరోసారి పాక్‌ను హెచ్చరించిన అమెరికా ",
		"content": "పాకిస్థాన్‌ కేంద్రంగా కార్యకలాపాలు సాగిస్తున్న ఉగ్రసంస్థలపై కఠిన చర్యలు తీసుకోవాలని అమెరికా అధ్యక్షుడు డోనాల్డ్‌ ట్రంప్‌ అక్కడి ప్రభుత్వాన్ని మరోసారి హెచ్చరించారు. అమెరికా కొత్త జాతీయ భద్రతా వ్యూహాన్ని (ఎన్‌ఎస్‌ఎస్‌) ప్రకటించిన అనంతరం ఆయన మాట్లాడుతూ ఉగ్ర నిరోధక చర్యల కోసం పాక్‌కు ఏటా భారీగా నిధులు ఇస్తున్నామని, వాళ్లు తప్పకుండా సాయం చేయాలని ఆయన స్పష్టం చేశారు. పార్లమెంటు ఆదేశాల మేరకు ట్రంప్‌ సోమవారం ఎన్‌ఎస్‌ఎస్‌ను ఆవిష్కరించారు.    ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/donald-trump.jpg"
    },{
        "title": "ఆర్కే నగర్‌ ఉపఎన్నిక ప్రచారం పరిసమాప్తం ",
		"content": "చెన్నైలోని ఆర్కే నగర్‌ అసెంబ్లీ స్థానానికి ఈనెల 21న జరుగనున్న ఉప ఎన్నిక ప్రచారం ముగిసింది. జయలలిత మరణంతో ఖాళీ అయిన ఆర్కే నగర్‌కు ఉప ఎన్నిక జరుగుతోంది. అధికార అన్నా డీఎంకే, ప్రతిపక్ష డీఎంకే సహా అన్ని ప్రధాన పార్టీలు తమ అభ్యర్థులను నిలబెట్టాయి. 17 నెలల అన్నా డీఎంకే పాలనకు ఈ ఎన్నిక ప్రోగ్రెస్‌ రిపోర్టుగా భావిస్తున్నారు. జయలలిత మరణం తర్వాత జరుగుతున్న తొలి ఎన్నికలు కావడంతో అన్ని పార్టీలు ప్రతిష్ఠాత్మకంగా తీసుకున్నాయి.     ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/jaya-new-678x300.jpg"
    },{
        "title": "తొలి టి20 మ్యాచ్‌ నేడు ",
		"content": "భారత్‌-శ్రీలంక జట్ల మధ్య తొలి టి20 మ్యాచ్‌ నేడు జరగనుంది. కటక్‌లోని బారబతి స్టేడియంలో ఫ్లడ్‌లైట్ల వెలుతురులో ఈ పొట్టి క్రికెట్‌ మ్యాచ్‌ ప్రారంభం కానుంది. ఇప్పటికే భారత జట్టు టెస్ట్‌, వన్డే సిరిస్‌లను గెలుచుకొని ఫుల్‌ జోష్‌తో ఉంది. దీనికి తోడు పొట్టి క్రికెట్‌లో కుర్రాళ్ళు తమ ప్రతిభను ప్రదర్శించడానికి ఎదురు చూస్తున్నారు. భారత జట్టు సారథి విరాట్‌ కోహ్లీ విశ్రాంతి కారణంగా సారథ్య బాధ్యతలను రోహిత్‌ శర్మ స్వీక రించాడు.   ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/318929-rohit-sharma-odi-batt-700.jpg"
    },{
        "title": " ప్రపంచ తెలుగు మహాసభల్లో కేసీఆర్‌ పద్యం చెప్పారు ",
		"content": "నవ్వవు జంతువుల్‌ నరుడు నవ్వును
నవ్వులు చిత్త వృత్తికిన్‌ దివ్వెలు
కొన్ని నవ్వులెటు తేలవు
కొన్ని విషప్రయుక్తముల్‌
పువ్వులవోలే ప్రేమరసమున్‌ విరజిమ్ము
విశుద్ధమైన లేనవ్వులు..సర్వ దుఃఖదమనంబులు వ్యాధులకున్‌ మహౌషధంబులు   ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/KCR-speech-at-WTC-1024x682.jpg"
    },{
        "title": "చంద్రన్న క్రిస్మస్‌ కానుకలు... ",
		"content": " చంద్రన్న క్రిస్మస్‌ కానుకలు బుధవారం నుంచి ఈనెల 26వ తేదీ వరకు పంపిణీ చేయాలని పౌరసరఫరాల కార్పొరేషన్‌ నిర్ణయించింది. క్రిస్మస్‌ కానుకను సుమారు 15 లక్షల మంది తీసుకుంటారని అధికారులు అంచనా వేశారు. కానుకలో అరకిలో పచ్చిశెనగపప్పు, అరకిలో కందిపప్పు, కిలో గోధుమపిండి, అరకిలో బెల్లం, అరలీటరు పామాయిల్‌, 100 గ్రాముల నెయ్యితో పాటు సంచిని కూడా అందజేస్తారు.పౌరసరఫరాల సంస్థ కొనుగోలు చేసిన దాని ప్రకారం 100 గ్రాముల నెయ్యి రూ.40, కిలో గోధుమపిండి రూ.38, అరలీటరు పామాయిల్‌ రూ.34, అరకిలో బెల్లం రూ.24, అరకిలో కందిపప్పు రూ.34, అరకిలో పచ్చిశెనగపప్పు రూ.40, సంచి రూ.13 అవుతుంది. క్రిస్మస్‌ కానుక పంపిణీని పౌరసరఫరాలశాఖ మంత్రి ప్రత్తిపాటి పుల్లారావు బుధవారం ఉదయం విజయవాడలో ప్రారంభిస్తారు.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/babu-gifts-1.jpg"
    }
	
]


