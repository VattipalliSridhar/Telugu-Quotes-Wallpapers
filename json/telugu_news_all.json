[
	
	{
        "title": "ఒక్క రోజులో 16 న్యూ ఇయర్స్‌",
		"content": "మనంకొత్త ఏడాది వేడుకలు జరుపుకోవాలంటే 365 రోజులు నిరీక్షిస్తాం. ఆ రోజు ఎప్పుడొస్తుందా అని ఆత్రుతగా ఎదురుచూస్తాం. కానీ అంతర్జాతీయ అంతరిక్ష కేంద్రం (ఐఎస్‌ఎస్‌ – ఇంటర్నేషనల్‌ స్పేస్‌ స్టేషన్‌)లో ఆరుగురు వ్యోమగాములు మాత్రం 2018 కొత్త ఏడాదిని ఒకేరోజులో 16 సార్లు జరుపుకోనున్నారు. భూమికి 402 కి.మీ. ఎత్తులో ప్రతి 90 నిమిషాలకోసారి భూమిని చుట్టేస్తూ 16 సూర్యోదయాలు, సూర్యాస్తమయాలను చూడటం ద్వారా వారు దీనిని సుసాధ్యం చేయనున్నారు. ఈ విషయాన్ని అమెరికా అంతరిక్ష సంస్థ నాసా (నేషనల్‌ ఏరోనాటిక్స్‌ అండ్‌ స్పేస్‌ అడ్మినిస్ట్రేషన్‌) వెల్లడించింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/iss_gallery_med_02_960x600.jpg"
    },{
        "title": " మేడారం జాతరను జాతీయ పండుగగా ప్రతిపాదిస్తాం ",
		"content": "మేడారం సమ్మక్క సారలమ్మ జాతరను జాతీయ పండుగగా గుర్తించాలని కేంద్ర ప్రభుత్వానికి ప్రతిపాదిస్తామని కేంద్ర గిరిజన వ్యవహారాల శాఖ మంత్రి జుయల్‌ ఓరం తెలిపారు. జాతర విశిష్టతను అన్ని గిరిజన ప్రాంతాల ప్రజలకు తెలిసేలా ప్రచారం నిర్వహిస్తామన్నారు. మేడారం జాతరకు జార్ఖండ్, బిహార్, మధ్యప్రదేశ్, ఛత్తీస్‌గఢ్, మహారాష్ట్రాల నుంచి గిరిజనులు లక్షల సంఖ్యలో హాజరవుతారు.ు",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/medat.jpg"
    },{
        "title": "మేఘాలయ కాంగ్రెస్‌కు షాక్‌ ",
		"content": "త్వరలో ఎన్నికలు జరగనున్న మేఘాలయలో అధికార కాంగ్రెస్‌ పార్టీకి గట్టి ఎదురుదెబ్బ తగిలింది. శుక్రవారం 8 మంది ఎమ్మెల్యేలు తమ సభ్యత్వానికి రాజీనామా సమర్పించగా వారిలో ఐదుగురు కాంగ్రెస్‌ పార్టీ వారే కావడం గమనార్హం. త్వరలో వీరు ఎన్‌డీఏ భాగస్వామ్య పక్షమైన నేషనల్‌ పీపుల్స్‌ పార్టీ(ఎన్‌పీపీ)లో చేరనున్నారు. మరో రెండు నెలల్లో ఎన్నికలుండగా రాజీనామాలతో ముకుల్‌ సంగ్మా నేతృత్వంలోని కాంగ్రెస్‌ ప్రభుత్వానికి గట్టి షాక్‌ తగిలినట్లయింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/congress.jpg"
    },{
        "title": "జనవరి 12 నుంచి సంక్రాంతి సెలవులు ",
		"content": "ఆంధ్రప్రదేశ్ ప్రభుత్వ పాఠశాలలకు జనవరి 12 నుంచి 20వ తేదీ వరకు సంక్రాంతి సెలవులు మంజూరు చేస్తూ పాఠశాల విద్యాశాఖ ఉత్తర్వులు జారీ చేసినట్లు యూటీఎఫ్‌ అధ్యక్ష, కార్యదర్శులు కె నాగమల్లేశ్వరరావు, ఎం హనుమంతరావు ఒక ప్రకటనలో పేర్కొన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/student.jpg"
    },{
        "title": "బంగారం రేటు ",
		"content": "భారతదేశం లో కొని నగరాల్లో బంగారం రేట్లు",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/goldrate.png"
    },{
        "title": "గాయం కారణంగా ధావన్ తొలి టెస్టుకు దూరం ",
		"content": "దక్షిణాఫ్రికా పర్యటనకు వెళ్లిన భారత జట్టుకు ఆదిలోనే ఎదురుదెబ్బ తగిలింది. కాలి గాయంతో బాధపడుతున్న టీమిండియా ఓపెనర్ శిఖర్ ధవన్ తొలి టెస్ట్ నుంచి తప్పుకున్నాడు. గాయం పూర్తిగా తగ్గకుండానే ధవన్ దక్షిణాఫ్రికా వెళ్లాడు. వైద్య పరీక్షల అనంతరం చీలమండ గాయం ఇంకా ఇబ్బంది పెడుతున్నట్టు తేలడంతో తొలి టెస్ట్ నుంచి అతడిని తప్పించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/dhavan.jpg"
    },{
        "title": "ట్రాన్స్‌జెండర్లకు పోటీ చేసే అవకాశం కల్పించిన ఏపి",
		"content": "ట్రాన్స్‌జెండర్లకు ఆంధ్రప్రదేశ్ ప్రభుత్వం శుభవార్త ప్రకటించింది. వారికి ఎన్నికల్లో పోటీ చేసే హక్కును కల్పించింది. అలాగే ట్రాన్స్‌జెండర్ పాలసీని ప్రకటిస్తూ శనివారం ఉత్తర్వులు జారీ చేసింది. రాష్ట్రంలో 43,769 మంది ట్రాన్స్‌జెండర్లు ఉన్నట్టు వెల్లడించింది. అయితే. వీరిలో 18 ఏళ్లు పైబడిన వారికి నెలకు రూ.1500 పెన్షన్ మంజూరు చేయాలని నిర్ణయించింది. ట్రాన్స్‌జెండర్ల పట్ల ఎలాంటి వివక్ష ఉండకూడదని, విద్యా, ఉద్యోగాల్లో వివక్ష చూపరాదని ప్రభుత్వం ఆదేశించింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/trans.jpg"
    },{
        "title": "మానేరు నదిపై కేబుల్ బ్రిడ్జి నిర్మాణానికి శంకుస్థాపన",
		"content": "మానేరు నదిపై రూ.149 కోట్లతో నిర్మించనున్న కేబుల్ బ్రిడ్జి నిర్మాణానికి మంత్రలు తుమ్మల, ఈటెల శంకుస్థాపన చేశారు. 21.5 మీటర్ల వెడల్పు, 520 మీటర్ల పొడవు, 16 మీటర్ల ఎత్తులో, కేబుల్ కు సపోర్ట్ కోసం 45 మీటర్ల ఎత్తులో 2 టవర్ల నిర్మాణం, 2.5 మీటర్ల వెడల్పుతో ఫుట్ పాత్ నిర్మాణం చేయనున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/1200px-Twinkle_Kisogawa_bridge02.jpg"
    },{
        "title": "నేడు అర్ధరాత్రి 2 గంటల వరకు మెట్రో సేవలు",
		"content": "నేడు అర్ధరాత్రి రెండు గంటల వరకు మెట్రో రైలు సేవలను అందించేందుకు అధికారులు ఏర్పాటుచేశారు. నూతన సంవత్సరం సందర్భంగా మెట్రో రైళ్ల సమయాన్ని పొడిగించారు. సాధారణంగా ఉదయం 5గంటల నుంచి రాత్రి 10గంటల వరకు మెట్రో సేవలను అందిస్తున్నారు. అయితే... నూతన సంవత్సరాన్ని పురష్కరించుకుని అర్ధరాత్రి 2గంటల వరకు మెట్రో సేవలను అందిస్తున్నారు. ప్రయాణికులు ఈ విషయాన్ని గమనించాలని మెట్రో అధికారులు కోరారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/hyderabad_metro_slide01.jpg"
    },{
        "title": "ఆంధ్రప్రదేశ్ కొత్త డీజీపీ మాలకొండయ్య ",
		"content": " ఆంధ్రప్రదేశ్ కొత్త డీజీపీగా సీనియర్ ఐపిఎస్ అధికారి డాక్టర్ మన్నం మాలకొండయ్య నియమితులయ్యారు. ఈమేరకు ప్రభుత్వం శనివారం ఉత్తర్వులు జారీ చేసింది. ప్రస్తుతం ఈయన ఆర్టీసీ మేనేజింగ్ డైరెక్టర్‌గా పని చేస్తున్నారు. ప్రస్తుత డీజీపీ నండూరి సాంబశివరావు ఈ నెల 31వ తేదీతో పదవీ విరమణ చేయనున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/malamkonda.jpg"
    },{
        "title": "రాజకీయాల్లోకి వస్తున్నా : రజనీకాంత్‌",
		"content": " నేను రాజకీయాల్లోకి రావడం ఖాయమని రజనీకాంత్ చెప్పారు. మీడియాతో జాగ్రత్తగా ఉండాలని అభిమానులకు సూచించారు. కాలమే దీనిని నిర్ణయించిందని ఆయన వ్యాఖ్యానించారు. గెలిస్తే విజయం లేదంటే విరమణ అని తేల్చి చెప్పారు. తమిళనాడులో 234 స్థానాల్లో పోటీ చేస్తానని చెప్పారు. నేను రాజకీయాల్లోకి వస్తున్నా... గెలిస్తే విజయం, లేకుంటే విరమణ అని పేర్కొన్నారు. యుధం చేస్తానని, కానీ గెలుపు, ఓటమి దేవుడి దయఅని అన్నారు. రాజకీయాల్లోకి డబ్బు కోసమో, పేరు కోసమో రావడం లేదని, అవన్నీ నాకు ఇప్పటికే ఉన్నాయని రజనీకాంత్ తెలిపారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rajinikanth.jpg"
    },{
        "title": "వ్యవసాయానికి 24 గంటల ఉచిత కరెంట్‌ ",
		"content": "రైతులకు రాష్ట్ర ప్రభుత్వం నూతన సంవత్సర కానుక అందించింది.దీంతో దేశంలో వ్యవసాయానికి 24 గంటల ఉచిత కరెంట్‌ అందిస్తున్న తొలి రాష్ట్రంగా తెలంగాణ రికార్డు సృష్టించింది. ట్రాన్స్‌కో, జెన్‌కో సీఎండీ డి.ప్రభాకర్‌ రావు, టీఎస్‌ఎస్పీడీసీఎల్‌ సీఎండీ జి.రఘుమారెడ్డి మేడ్చల్‌ జిల్లా శామీర్‌పేట మండలం మూసాయపల్లిలో రైతు చింతల వెంకట్‌రెడ్డి పొలంలో పంప్‌సెట్‌ను ఆన్‌చేసి 24 గంటల కరెంట్‌ను లాంఛనంగా ప్రారంభించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/telangana.jpg"
    },{
        "title": "క్రికెట్‌ క్యాలండర్‌ 2018 ",
		"content": "జనవరి 5–9: భారత్‌–దక్షిణాఫ్రికా, తొలి టెస్టు (కేప్‌టౌన్‌)
జనవరి 13–17: భారత్‌–దక్షిణాఫ్రికా, రెండో టెస్టు (సెంచూరియన్‌)
జనవరి 24–28: భారత్‌–దక్షిణాఫ్రికా, మూడో టెస్టు (జోహన్నెస్‌బర్గ్‌)
జనవరి 27–28: బెంగళూరులో ఐపీఎల్‌–11 వేలం కార్యక్రమం
ఫిబ్రవరి 1: భారత్‌–దక్షిణాఫ్రికా, తొలి వన్డే (డర్బన్‌)
ఫిబ్రవరి 4: భారత్‌–దక్షిణాఫ్రికా, రెండో వన్డే (సెంచూరియన్‌)
ఫిబ్రవరి 7: భారత్‌–దక్షిణాఫ్రికా, మూడో వన్డే (కేప్‌టౌన్‌)
ఫిబ్రవరి 10: భారత్‌–దక్షిణాఫ్రికా, నాలుగో వన్డే (జోహన్నెస్‌బర్గ్‌)
ఫిబ్రవరి 13: భారత్‌–దక్షిణాఫ్రికా, ఐదో వన్డే (పోర్ట్‌ ఎలిజబెత్‌)
ఫిబ్రవరి 16: భారత్‌–దక్షిణాఫ్రికా, ఆరో వన్డే (సెంచూరియన్‌)
ఫిబ్రవరి 18: భారత్‌–దక్షిణాఫ్రికా, తొలి టి20 (జోహన్నెస్‌బర్గ్‌)
ఫిబ్రవరి 21: భారత్‌–దక్షిణాఫ్రికా, రెండో టి20 (సెంచూరియన్‌)
ఫిబ్రవరి 24: భారత్‌–దక్షిణాఫ్రికా, మూడో టి20 (కేప్‌టౌన్‌)
మార్చి 8–20: శ్రీలంకలో టి20 ముక్కోణపు టోర్నీ (భారత్, శ్రీలంక, బంగ్లాదేశ్‌)
ఏప్రిల్‌ 4–మే 27: ఐపీఎల్‌–2018
జూలై 3: భారత్‌–ఇంగ్లండ్, తొలి టి20 (మాంచెస్టర్‌)
జూలై 6: భారత్‌–ఇంగ్లండ్, రెండో టి20 (కార్డిఫ్‌)
జూలై 8: భారత్‌–ఇంగ్లండ్, మూడో టి20 (బ్రిస్టల్‌)
జూలై 12: భారత్‌–ఇంగ్లండ్, తొలి వన్డే (నాటింగ్‌హమ్‌)
జూలై 14: భారత్‌–ఇంగ్లండ్, రెండో వన్డే (లార్డ్స్‌)
జూలై 17: భారత్‌–ఇంగ్లండ్, మూడో వన్డే (లీడ్స్‌)
ఆగస్టు 1–5: భారత్‌–ఇంగ్లండ్, తొలి టెస్టు (బర్మింగ్‌హమ్‌)
ఆగస్టు 9–13: భారత్‌–ఇంగ్లండ్, రెండో టెస్టు (లార్డ్స్‌)
ఆగస్టు 18–22: భారత్‌–ఇంగ్లండ్, మూడో టెస్టు (నాటింగ్‌హమ్‌)
ఆగస్టు 30–సెప్టెంబర్‌ 3: భారత్‌–ఇంగ్లండ్, నాలుగో టెస్టు (సౌతాంప్టన్‌)
సెప్టెంబర్‌ 7–11: భారత్‌–ఇంగ్లండ్, ఐదో టెస్టు (లండన్‌)
సెప్టెంబర్‌: ఆసియా కప్‌ (భారత్, పాకిస్తాన్, శ్రీలంక, బంగ్లాదేశ్, అఫ్ఘానిస్తాన్, క్వాలిఫయర్‌)
అక్టోబర్‌–నవంబర్‌: భారత్‌లో వెస్టిండీస్‌ పర్యటన (3 టెస్టులు, 5 వన్డేలు, ఒక టి20)
నవంబర్‌–డిసెంబర్‌: ఆస్ట్రేలియాలో భారత్‌ పర్యటన (4 టెస్టులు) ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/dhoni-kohli-india759.jpg"
    },{
        "title": "2 గంటలపాటు నిలిచిన వాట్సాప్ సేవలు",
		"content": "నూతన సంవత్సర వేడుకల శుభాకాంక్షల సందర్భంగా వేలాది మేసేజ్‌లు ఒకేసారి వెల్లువెత్తడంతో వాట్సాప్ యాప్ రెండు గంటల పాటు క్రాష్‌డౌన్ అయింది.  కొత్త సంవత్సరాన్ని పురస్కరించుకొని వేలాది మేసేజ్ లు ఒకేసారి రావడంతో వాట్సాప్ క్రాష్ డౌన్ అయింది. సోమవారం తెల్లవారుజామున 12 .05 నుండి 2 గంటల వరకు వాట్సాప్ సేవలకు అంతరాయం ఏర్పడింది.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/whatsapp-promo.png"
    },{
        "title": "ఎన్నికలే.. ఎన్నికలు.. 8 రాష్ట్రాల్లో పోరు!",
		"content": "ఈ ఏడాది మొత్తం ఎనిమిది రాష్ట్రాల్లో అసెంబ్లీ ఎన్నికలు జరగనున్నాయి. రానున్న 2019 లోక్‌సభ ఎన్నికలకు ఈ ఎన్నికల అసలు-సిసలు సెమీఫైనల్‌ కానున్నాయి. రాజస్థాన్‌, మధ్యప్రదేశ్‌, కర్ణాటక, ఛత్తీస్‌గఢ్‌, నాగాలాండ్‌, మేఘాలయ, త్రిపుర, మిజోరం తదితర రాష్ట్రాల్లో ఎన్నికల పోరు జరగనుంది. ఈ ఎనిమిది రాష్ట్రాల నుంచి మొత్తం 99 మంది లోక్‌సభ ఎంపీలు ఉండటంతో ఈ ఎన్నికలు ప్రాధాన్యం సంతరించుకున్నాయి. ఈ ఏడాది జరగబోయే చాలా రాష్ట్రాల ఎన్నికల్లో ప్రధానంగా బీజేపీ-కాంగ్రెస్‌ మధ్య ద్విముఖ పోటీ ఉండనుంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rahul-modi.jpg"
    },{
        "title": "రాజకీయ ప్రముఖుల నూతన సంవత్సర శుభాకాంక్షలు",
		"content": "*ప్రతి ఒక్కరికీ నూతన సంవత్సర శుభాకాంక్షలు. ఈ 2018 ప్రతి కుటుంబానికి, మన దేశానికి శ్రేయస్సు, ఆనందం కలిగించాలని ఆ దేవుడిని ప్రార్థిస్తున్నా - రాష్ట్రపతి రామ్‌నాథ్‌ కోవింద్‌, * నూతన సంవత్సర శుభాకాంక్షలు. ఈ 2018 ప్రతి ఒక్కరి జీవితంలో వెలుగులు తీసుకురావాలని, ప్రజలంతా ఆయురారోగ్యాలతో ఉండాలని కోరుకుంటున్నా - ప్రధాని మోదీ,  ప్రతి ఒక్కరికీ నూతన సంవత్సర శుభాకాంక్షలు - కాంగ్రెస్‌ అధ్యక్షుడు రాహుల్‌గాంధీ, * తెలుగు ప్రజలకు నూతన సంవత్సర శుభాకాంక్షలు. ఈ కొత్త సంవత్సరంలో ప్రజలంతా సంతోషంగా ఉండాలని కోరుకుంటున్నా - తెలంగాణ ముఖ్యమంత్రి కేసీఆర్‌, * తెలుగు ప్రజలకు నూతన సంవత్సర శుభాకాంక్షలు. కొత్త సంవత్సరం అందరికీ చిరస్మరణీయం కావాలని, ప్రతి ఇంటా సుఖ సంతోషాలు వెల్లివిరియాలని కోరుకుంటున్నా - ఆంధ్రప్రదేశ్‌ ముఖ్యమంత్రి చంద్రబాబు నాయుడు, నవ్వండి..నవ్వండి.. ఎల్లప్పుడూ నవ్వుతూ ఉండండి. హ్యాపీ న్యూ ఇయర్‌ - పశ్చిమ్‌బంగా ముఖ్యమంత్రి మమతాబెనర్జీ  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/indian-culture.jpg"
    },{
        "title": "పాక్‌తో క్రికెట్ ఆడే ప్రశక్తే లేదు ",
		"content": "దాయాది పాకిస్థాన్‌తో ఎట్టిపరిస్థితుల్లో ద్వైపాక్షిక క్రికెట్ సిరీస్ ఆడే ప్రసక్తే లేదని విదేశాంగ మంత్రి సుష్మాస్వరాజ్ స్పష్టం చేశారు. తటస్థ వేదిక మీద కూడా ఇరు జట్ల మధ్య మ్యాచ్‌లు జరగవని ఆమె తెలిపారు. విదేశాంగశాఖకు చెందిన కన్సల్టేటివ్ కమిటీ సమావేశంలో ఈ విషయాన్ని ఆమె వెల్లడించారు. పాకిస్థాన్ ఇటీవల పదేపదే కాల్పుల ఉల్లంఘన విరమణకు పాల్పడుతున్నదని, ఇలాంటి పరిస్థితుల్లో క్రికెట్ దౌత్యం సరైంది కాదు అని ఆమె వెల్లడించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/sushma.jpg"
    },{
        "title": "‘కిలిమంజారో’పై గద్వాల కుర్రాడు  ",
		"content": "ఆఫ్రికా ఖండంలోని ఎత్తయిన కిలిమంజారో పర్వతాన్ని గద్వాలకు చెందిన ఆడెం కిశోర్‌కుమార్‌ అధిరోహించాడు. 5,895 మీటర్ల ఎత్తు గల కిలిమంజారో పర్వతాన్ని డిసెంబర్‌ 25న అధిరోహించి అక్కడ జాతీయ జెండాను ఎగురవేశాడు. ఎవరెస్ట్‌ శిఖరాన్ని పదిరోజుల వ్యవధిలో రెండుసార్లు అధిరోహించి ప్రపంచ రికార్డు నెలకొల్పి భారతదేశ కీర్తిని ప్రపంచవ్యాప్తంగా చాటడమే తన లక్ష్యమని తెలిపాడు.    ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/kil_hero.jpg"
    }
	
]


