[{
        "title": "కేదార్‌నాథ్ గుడిలో లార్డ్ శివ లేజర్ షో",
		"content": " కేదార్‌నాథ్ గుడి తలుపులు తెరుచుకున్నాయి. కేదార్‌నాథ్‌ను దర్శించుకోవడానికి భక్తులు భారీగా తరలివస్తున్నారు. ఈ సందర్భంగా కేదార్‌నాథ్ గుడిలో భక్తుల కోసం లార్డ్ శివ లేజర్ షోను ఏర్పాటు చేశారు. ఈ లేజర్ షో ఆద్యంతం భక్తులను ఆకట్టుకున్నది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/img/himalya_3787.jpg"
    },{
        "title": "రామ్‌మనోహర్ లోహియాకు భారతరత్న!",
		"content": "ఎన్డీయేలోకి తిరిగి వచ్చిన తర్వాత ప్రధానమంత్రి నరేంద్ర మోదీకి తన మొదటి డిమాండ్ పంపించారు బీహార్ సీఎం నితీష్ కుమార్. సోషలిస్ట్ లీడర్ రామ్ మనోహర్ లోహియాకు దేశ అత్యున్నత పౌర పురస్కారం భారతరత్న ఇవ్వాలంటూ మోదీకి లేఖ రాశారు. స్వతంత్ర పోరాటం లోహియా పోషించిన పాత్ర, నెహ్రూ హయంలో కాంగ్రెసేతర పార్టీలను ఒక్కతాటిపైకి తీసుకురావడానికి ఆయన చేసిన కృషిని ఆ మూడు పేజీల లేఖలో వివరించారు. దశాబ్దాల కిందటే పారిశుద్ధ్యం, మహిళా సాధికారత కోసం లోహియా ఎంతో పాటుపడ్డారని నితీష్ అన్నారు.  పోర్చుగీస్ వారి నుంచి గోవా విముక్తి కోసం ఆయన చేసిన పోరాటాన్ని గుర్తు చేస్తూ.. ఆ రాష్ట్రంలోని అంతర్జాతీయ విమానాశ్రయానికి లోహియా పేరు పెట్టాలని కోరారు. మహిళల కోసం మరుగుదొడ్లు నిర్మిస్తే నెహ్రూని ఇక ఎప్పటికీ వ్యతిరేకించను అని చెప్పిన ఘనత లోహియాది అని నితీష్ కొనియాడారు. లోహియా దేశానికి అందించిన సేవలకు గుర్తుగా ఆయన వర్ధంతి అయిన అక్టోబర్ 12న భారతరత్న ఇవ్వాలని, అదే రోజు గోవా ఎయిర్‌పోర్ట్‌కు ఆయన పేరు పెట్టాలని నితీష్ ఆ లేఖలో కోరారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/img/ram_5722.jpg"
    }
	
	
]
