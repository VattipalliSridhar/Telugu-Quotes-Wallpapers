[
	
	{
        "title": "నేటి నుంచే అమల్లోకి పెరిగిన లడ్డూ ప్రసాదం ధరలు    ",
		"content": "తిరుమల శ్రీ వేంకటేశ్వర స్వామి ఆలయంలో లభించే లడ్డూ ప్రసాదం పెరిగిన ధరలు గురువారం(డిసెంబర్ 21) నుంచి అమల్లోకి వచ్చాయి. లడ్డూ ధర రూ.50, కళ్యాణోత్సవం లడ్డూ ధర రూ.200, వడ ధర రూ.100గా నిర్ణయించింది. అయితే, ఈ ధరలు సిఫార్సు లేఖలపై జారీ చేసే ప్రసాదాలకు మాత్రమే వర్తిస్తాయి. దర్శనం టికెట్‌పై పొందే లడ్డూల ధరలు యధాతథంగా వుంటాయని, సామాన్య భక్తులకు అందించే లడ్డూ ధరల్లోనూ ఎలాంటి మార్పు వుండదని టీటీడీ స్పష్టం చేసింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/Laddu-1.jpg"
    },{
        "title": "కోహ్లీ, రోహిత్‌ వెనుక ధోనీ ",
		"content": "భారత క్రికెట్‌ జట్టు మాజీ సారథి మహేంద్ర సింగ్‌ ధోనీ అంతర్జాతీయ టీ20 క్రికెట్‌లో భారత్‌ తరఫున అత్యధిక పరుగులు సాధించిన మూడో ఆటగాడిగా నిలిచాడు. భారత్‌ తరఫున అత్యధిక పరుగులు సాధించిన ఆటగాళ్లలో పరుగుల యంత్రం విరాట్‌ కోహ్లీ (1,956) అగ్రస్థానంలో ఉండగా రోహిత్‌ శర్మ (1,502) రెండో స్థానంలో ఉన్నాడు. కటక్‌లో జరిగిన మ్యాచ్‌లో ధోనీ 39 పరుగులు చేయడంతో సురేశ్‌ రైనా(1,307)ను వెనక్కి నెట్టి మూడో స్థానాన్ని కైవసం చేసుకున్నాడు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/msdoni.jpg"
    },{
        "title": "అధ్యక్షుడిగా రాహుల్‌ తొలి సీడబ్ల్యూసీ మీటింగ్‌ ",
		"content": "కాంగ్రెస్‌ అధ్యక్షుడు రాహుల్‌గాంధీ నేతృత్వంలో శుక్రవారం ఆ పార్టీ వర్కింగ్‌ కమిటీ సమావేశం జరగనుంది. అధ్యక్షుడిగా రాహుల్‌ నియమితులైన తర్వాత జరుగుతున్న తొలి సమావేశం ఇది. ఏఐసీసీ ప్రధాన కార్యాలయంలో శుక్రవారం ఉదయం 10.30కి సమావేశం ప్రారంభం కానున్నట్లు ఏఐసీసీ జనరల్‌ సెక్రటరీ జనార్థన్‌ ద్వివేది తెలిపారు.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/rahul-gandhi-R-2.jpg"
    },{
        "title": "2జీ స్పెక్ట్రమ్ కేసులో స్కామే లేదు ",
		"content": "ఒకటి కాదు.. రెండు కాదు.. ఏకంగా 1.76 లక్షల కోట్ల స్కాం! స్వతంత్ర భారతదేశంలో ఇంతపెద్ద కుంభకోణమే లేదు.. ఇది అవినీతి విశ్వరూపం.. 2జీ స్కాంపై ఇన్నేళ్లుగా వినిపించిన ఆరోపణలివీ! ఈ కేసు ఓ సంచలనం.. గత ఎన్నికల్లో అధికారపక్షాన్ని కడిగేసేందుకు ప్రతిపక్షాలకు దొరికిన ప్రధాన అస్త్రం!! కానీ ఆ స్కామ్‌ అంతా ఉత్తిదే అని తేలిపోయింది. ఏమీ లేని చోట ‘స్కామ్‌’ను సృష్టించినట్లు స్పష్టమైంది. ఏడేళ్లపాటు ఈ కేసును సుదీర్ఘంగా విచారిస్తున్న సీబీఐ ప్రత్యేక కోర్టు గురువారం తీర్పు వెలువరించింది. ‘‘కొందరు కొన్ని వివరాలను తెలివిగా అటూఇటూ మార్చి ఏమీ లేని చోట స్కామ్‌ సృష్టించారు’’ అని ప్రత్యేక కోర్టు న్యాయమూర్తి ఓపీ సైనీ ఉద్ఘాటించారు.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/2gcam.jpeg"
    },{
        "title": "'ఎంసీఏ (మిడిల్ క్లాస్ అబ్బాయ్‌)' మూవీ రివ్యూ ",
		"content": " టైటిల్ : ఎంసీఏ (మిడిల్ క్లాస్ అబ్బాయ్‌)
జానర్ : రొమాంటిక్ ఫ్యామిలీ డ్రామా
తారాగణం : నాని, సాయి పల్లవి, భూమిక, రాజీవ్ కనకాల
సంగీతం : దేవీ శ్రీ ప్రసాద్
దర్శకత్వం : వేణు శ్రీరామ్
నిర్మాత : దిల్ రాజు, శిరీష్, లక్ష్మణ్
-------------------------------------------
ప్లస్ పాయింట్స్ :
ప్రధాన పాత్రల నటన
ఇంటర్వెల్, క్లైమాక్స్

మైనస్ పాయింట్స్ :
బ్యాక్ గ్రౌండ్ స్కోర్
సెకండ్ హాఫ్ లో ఎంటర్ టైన్మెంట్ లేకపోవటం
--------------------------------------------
3/5123Telugu
2.5/5The Indian Express
2/5Mirchi9.com",
		"img_url": "https://github.com/VattipalliSridhar/Telugu-Quotes-Wallpapers/raw/master/news/cinema/MCA-Review.jpg"
    },{
        "title": "విరుష్క వివాహ విందు అదిరె...! ",
		"content": "ఇటీవలే ఇటలీలో పెళ్లితో ఒక్కటైన విరాట్‌ కోహ్లి, అనుష్క జోడీ.. కోహ్లి సొంత నగరమైన దిల్లీలో గురువారం విందు ఘనంగా జరిగింది. హోటల్‌ తాజ్‌ ప్యాలస్‌లో నిర్వహించిన ఈ వేడుకకు ప్రధాని నరేంద్ర మోదీతో పాటు పలువురు ప్రముఖులు, ఇరు కుటుంబాల సభ్యులు, బంధువులు, స్నేహితులు హాజరయ్యారు. కోహ్లి, అనుష్క సంప్రదాయ దుస్తుల్లో మెరిసిపోయారు. ఈ నెల 26న ముంబయిలో బాలీవుడ్‌ ప్రముఖులు, క్రికెటర్లకు మరో విందు ఇవ్వనుంది విరుష్క జోడీ. ఆదివారం లంకతో చివరి టీ20 ఆడనున్న భారత ఆటగాళ్లు.. ఈ విందులో పాల్గొంటారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/21sports2a.jpg"
    },{
        "title": "పోర్భ్స్‌ ఇండియా సెలబ్రిటీ లిస్ట్‌లో వీరే టాప్‌ ",
		"content": "బాలీవుడ్‌ కండల వీరుడు సల్మాన్‌ ఖాన్‌ 2017 ఫోర్బ్స్‌ ఇండియా సెలబ్రిట్‌ 100 జాబితాలో వరుసగా రెండో ఏడాదీ టాప్‌ ప్లేస్‌లో నిలిచాడు. సల్మాన్‌ ఖాన్‌ వార్షిక రాబడి 232.83 కోట్లుగా ఫోర్బ్స్‌ లెక్కగట్టింది.  రూ 170 కోట్లతో షారూక్‌ ఖాన్‌​ ఈ జాబితాలో రెండో స్ధానంలో నిలిచాడు.టీమిండియా కెప్టెన్‌, కొత్తగా పెళ్లిపీటలెక్కిన విరాట్‌ కోహ్లి రూ 100.72 కోట్లతో టాప్‌ 3గా నిలిచాడు. అక్షయ్‌ కుమార్‌ నాలుగో స్దానంలో వీరి తర్వాత వరుసగా సచిన్‌ టెండూల్కర్‌, అమీర్‌ ఖాన్‌, ప్రియాంచ చోప్రా, ధోని, హృతిక్‌ రోషన్‌, రణ్‌వీర్‌ సింగ్‌లు టాప్‌ 10లో స్ధానం సంపాదించుకున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/salman-virat-shah-rukh-.jpg"
    },{
        "title": "పాక్‌కు ట్రంప్‌ వార్నింగ్... ",
		"content": "అమెరికా అధ్యక్షుడు డోనాల్డ్‌ ట్రంప్‌ పాకిస్థాన్‌కు గట్టి ఝలక్‌ ఇచ్చారు. ఉగ్రవాదులకు పాక్‌ స్వర్గధామం అంటూ పేర్కొన్నారు. తాలిబన్లకు ఇతర ఉగ్రవాదులకు పాక్‌ రక్షణ కల్పిస్తోందంటూ పేర్కొన్నారు. ఉగ్రవాదులకు ఆశ్రయమిస్తున్న దేశాల జాబితాలో పాక్‌ను తొలి స్థానంలో ట్రంప్‌ చేర్చినట్లు అమెరికా ఉపాధ్యక్షుడు మైక్‌ పెన్స్‌ చెప్పారు. 'పాకిస్థాన్‌ ఎంతో కాలం నుంచి అమెరికా భాగస్వామ్యం ద్వారా లబ్ధిని పొందుతోంది. కానీ, మున్ముందు అలాంటివాటిని పెద్ద మొత్తంలో కోల్పోవాల్సి ఉంటుంది. తన పొరుగు దేశాలైన ఇండియా, అఫ్ఘనిస్థాన్‌పై తమ దేశంలోని వ్యతిరేక శక్తులను ఉపయోగించాలని చూస్తున్న పాక్‌ను ఈ సందర్భంగా హెచ్చరిస్తున్నాం ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/donald-trump.jpg"
    },{
        "title": "సాఫ్ట్‌వేర్‌ ఇంజినీర్‌ దారుణ హత్య..",
		"content": "కుటుంబ కలహాల నేపథ్యంలో ఓ సాఫ్ట్‌వేర్‌ ఇంజినీర్‌ దారుణ హత్యకు గురైన సంఘటన రాచకొండ నేరేడ్‌మెంట్‌ పోలీస్‌ స్టేషన్‌ పరిధిలో జరిగింది. విడాకుల కేసు విచారణ నిమిత్తం మల్కాజ్‌గిరి కోర్టుకు హాజరైన శ్రీధర్‌ అనే వ్యక్తిని అతని బావమరుదులు నడిరోడ్డుపైనే కత్తితో పొడిచి చంపారు. మూడేళ్ల క్రితం శ్రీధర్‌ కు మల్కాజ్‌గిరికి చెందిన సుహాసినితో  వివాహం జరిగింది. అయితే రెండేళ్లుగా వారిద్దరి మధ్య మనస్పర్థలు ఏర్పడ్డాయి.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/sridhar.jpg"
    },{
        "title": "ప్రేమోన్మాది దాడిలో గాయపడిన సంధ్య మృతి.. ",
		"content": " ఉన్మాది దాడిలో గాయపడ్డ సంధ్యారాణి శుక్రవారం ఉదయం కన్నుమూసింది. గాంధీ ఆసుపత్రిలో చికిత్స పొందుతున్న సంధ్యారాణి.. మృత్యువుతో పోరాడి అసువులు బాసింది. ప్రేమించలేదనే అక్కసుతో కార్తీక్ అనే యువకుడు సంధ్యారాణిపై కిరోసిన్ పోసి తగులబెట్టిన విషయం తెలిసిందే. ఆమె మృతి చెందినట్లు గాంధీ ఆసుపత్రి డాక్టర్లు కుటుంబసభ్యులకు తెలిపారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/sandhya.jpg"
    },{
        "title": "మొబైల్ ఇంటర్నెట్ వినియోగంలో భారత్ అగ్రస్థానం ",
		"content": "మొబైల్‌ ఇంటర్నెట్‌ డేటా వినియోగంలో అమెరికా, చైనాలను దాటేసి మనదేశం దూసుకుపోతోంది. ఇందుకు ప్రధాన కారణం రిలయన్స్‌ జియోనే అని చెప్పుకోవాలి. ఉచిత మంత్రంతో మార్కెట్లోకి దూసుకువచ్చి జియో ఇచ్చిన పోటీతో ఇతర టెలికాం కంపెనీలు కూడా తక్కువ ధరకే డేటాను ఇస్తున్నాయి. నీతి ఆయోగ్‌ సీఈవో అమితాబ్‌కాంత్ ఈ రోజు ట్వీట్ చేస్తూ ప్రపంచవ్యాప్తంగా మొబైల్‌ డేటా వినియోగిస్తోన్న దేశాల్లో మన దేశం అగ్రస్థానంలో నిలిచిందని, భారతీయులు నెలకు 150 కోట్ల గిగాబైట్ల డేటాను వినియోగిస్తున్నారని పేర్కొన్నారు. భారత్‌లో అధిక శాతం వినియోగదారులు సోషల్ మీడియా కోసమే డేటాను ఉపయోగిస్తున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/internet.jpg"
    },{
        "title": "నేడు భారత్‌-శ్రీలంకల మధ్య రెండో టీ20 మ్యాచ్‌ ",
		"content": "మూడు టీ20ల సిరీస్‌లో భాగంగా భారత్‌-శ్రీలంక మధ్య రెండో మ్యాచ్‌ ఇండోర్‌లోని హోల్కర్‌ స్టేడియం వేదికగా ఈరోజు ఈ రోజు రాత్రి 7గంటలకు మ్యాచ్‌ ప్రారంభం కానుంది. ఇండోర్‌లో జరిగే మ్యాచ్‌లో గెలిచి సిరీస్‌ దక్కించుకోవాలని భారత్‌ ఆశిస్తోంది. మరోవైపు లంక ఈ మ్యాచ్‌లో ఎలాగైనా గెలిచి సిరీస్‌ ఆశలు నిలుపుకోవడానికి సన్నద్ధమవుతోంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/indvssril.jpg"
    },{
        "title": "మేడారం జాతర - 2018 కోసం నిధులు విడుదల ",
		"content": "భారత దేశంలోనే అతిపెద్ద గిరిజన జాతరగా 'మేడారం జాతర' ప్రసిద్ది చెందింది. ఇప్పటికే మేడారం జాతర - 2018కు తేదీలు ఖరారయ్యాయి. జనవరి 31న సారలమ్మ గద్దెకు వస్తుంది. ఫిబ్రవరి 1న సమ్మక్క గద్దెకు వస్తుంది. ఫిబ్రవరి 2న భక్తుల మొక్కులు చెల్లింపు. ఫిబ్రవరి 3న అమ్మవార్లు తిరిగి వన ప్రవేశం జరుగుతుందని మేడారం పూజారులు తెలిపారు. మేడారం జాతర ఏర్పాట్ల నిమిత్తం ప్రభుత్వం రూ.2కోట్లు విడుదల చేసింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/medaram.jpeg"
    },{
        "title": "ప్రపంచ రికార్డు సమం చేశాడు ",
		"content": "రెండో టీ 20లో టీమిండియా కెప్టెన్‌ రోహిత్‌ శర్మ విశ్వరూపం ప్రదర్శించాడు. 35 బంతుల్లో 11 ఫోర్లు, 8 సిక్సర్లతో సెంచరీ సాధించాడు. ఫలితంగా అంతర్జాతీయ టీ 20ల్లో వేగవంతంగా సెంచరీ సాధించిన రికార్డును సమం చేశాడు. అంతకుముందు దక్షిణాఫ్రికా ఆటగాడు డేవిడ్‌ మిల్లర్‌ కూడా 35 బంతుల్లోనే సెంచరీ నమోదు చేశాడు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/318929-rohit-sharma-odi-batt-700.jpg"
    },{
        "title": "భారీ విజయం..",
		"content": "శ్రీలంకతో జరిగిన రెండో టీ 20లోనూ భారీ విజయాన్ని సాధించిన టీమిండియా సిరీస్‌ను కైవసం చేసుకుంది. మూడు టీ 20ల సిరీస్‌లో భాగంగా లంకేయులతో రెండో టీ 20లో టీమిండియా 88 పరుగుల తేడాతో గెలుపును అందుకుంది. తద్వారా ఇంకా మ్యాచ్‌ మిగిలి ఉండగానే సిరీస్‌ను భారత్‌ 2-0తో సొంతం చేసుకుంది. రెండో టీ 20లో టీమిండియా విసిరిన 261 పరుగుల లక్ష్యాన్ని ఛేదించే క్రమంలో శ్రీలంక 17.2 ఓవర్లలో 172 పరుగులకే పరిమితమై ఓటమి పాలైంది.  లంక ఆటగాళ్లలో ఉపుల్‌ తరంగా(47; 29 బంతుల్లో 3 ఫోర్లు, 2సిక్సర్లు), కుశాల్‌ పెరీరా(77; 37 బంతుల్లో 4 ఫోర్లు,  7 సిక్సర్లు)లు రాణించినా భారీ ఓటమి తప్పలేదు.  భారత బౌలర్లలో చాహల్‌ నాలుగు వికెట్లు సాధించగా, కుల్దీప్‌ యాదవ్‌ మూడు వికెట్లు తీశాడు. హార్దిక్‌ పాండ్యా, ఉనాద్కత్‌లకు తలో వికెట్‌ దక్కింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news//sports/team.jpg"
    }
]


