[
	{
        "title": "టీసీఎస్‌కు 2 బిలియన్‌ డాలర్ల డీల్‌",
		"content": "దేశీ ఐటీ దిగ్గజం టాటా కన్సల్టెన్సీ సర్వీసెస్‌ (టీసీఎస్‌) తాజాగా 2 బిలియన్‌ డాలర్ల డీల్‌ దక్కించుకుంది. అమెరికాకు చెందిన బీమా సంస్థ ట్రాన్స్‌ అమెరికా నుంచి ఈ కాంట్రాక్టు లభించినట్లు టీసీఎస్‌ తెలిపింది. ఈ కాంట్రాక్టు కింద అమెరికాలో ఆ కంపెనీ బీమా, యాన్యుటీ వ్యాపార విభాగాలను మెరుగుపర్చేందుకు అవసరమైన సర్వీసులు అందించాల్సి ఉంటుంది. 2018 రెండో త్రైమాసికంలో ఈ ఒప్పందం పూర్తి కాగలదని టీసీఎస్‌ తెలియజేసింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/1200px-Tata_Consultancy_Services_Logo.svg.png"
    },{
        "title": "వ్యవసాయానికి పెద్దపీట! ",
		"content": " దేశంలో వ్యవసాయ రంగానికి మంచి రోజులు రాబోతున్నాయి. రైతుల ఆదాయాన్ని రెట్టింపు చేయాలని యోచిస్తున్న కేంద్ర ప్రభుత్వం ఈసారి పార్లమెంట్‌కు ప్రతిపాదించనున్న సార్వత్రిక బడ్జెట్‌లో వ్యవసాయ పరిశోధన, విద్యా రంగానికి పెద్దపీట వేసి కేటాయింపులను 15 శాతం మేరకు (దాదాపు రూ.8 వేల కోట్లకు) పెంచే అవకాశం ఉందని అధికార వర్గాలు చెబుతున్నాయి.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/arun-jaitley-7591.jpg"
    },{
        "title": "భారత దేశ న్యాయవ్యవస్థ చరిత్రలో అనూహ్య పరిణామం",
		"content": " సుప్రీం కోర్టులో అత్యంత సీనియర్లయిన నలుగురు న్యాయమూర్తులు జస్టిస్‌ జాస్తి చలమేశ్వర్‌, జస్టిస్‌ రంజన్‌ గొగోయ్‌, జస్టిస్‌ మదన్‌ బి.లోకూర్‌, జస్టిస్‌ కురియన్‌ జోసెఫ్‌లు శుక్రవారం మీడియా ముందుకొచ్చి భారత ప్రధాన న్యాయమూర్తి (సీజేఐ) పనితీరుపై మాట్లాడారు. కొన్నిరోజులుగా సర్వోన్నత న్యాయస్థానంలో పాలన వ్యవహారాలు సవ్యంగా జరగడంలేదని, వాటిని సరిదిద్దేలా సీజేఐని ఒప్పించడంలో తాము విఫలమయ్యామని చెప్పారు. అందువల్ల విధిలేని పరిస్థితుల్లో ప్రజల ముందుకొచ్చి వాస్తవాలను వెల్లడించాల్సి వస్తోందన్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/judges.jpg"
    }
	
]


