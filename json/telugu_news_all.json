[{
        "title": "ఎన్నికలు ప్రశాంతగా జరిగేలా కృషి: రజత్‌కుమార్",
		"content": "తెలంగాణ తొలి ఎన్నికల ప్రధాన అధికారిగా తనపై అనితర బాధ్యత ఉందని రాష్ట్ర ఎన్నికల ప్రధానాధికారి రజత్‌కుమార్ అన్నారు. ఎన్నికలు స్వేచ్చగా, పూర్తిగా ప్రశాంత వాతావరణంలో జరిగేందుకు కృషి చేస్తానన్నారు. రాష్ట్రంలో ఇప్పటికే ఓటర్ల జాబితా సవరణ ప్రక్రియ కొనసాగుతున్నదని, యువత మరింత భాగస్వామ్యం చేసే దిశగా చొరవ తీసుకుంటామన్నారు. ఈవీఎంల వల్ల ఎలాంటి అవకతవకలు జరిగే అవకాశం లేదన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/rajathkumar_6613.jpg"
    },{
        "title": "నేడే ఆంధ్రప్రదేశ్‌ బడ్జెట్‌",
		"content": "ఆంధ్రప్రదేశ్‌ రాష్ట్ర బడ్జెట్‌ను ఆర్థికశాఖ మంత్రి యనమల రామకృష్ణుడు గురువారం శాసనసభలో ప్రవేశపెట్టనున్నారు. 2018-19 ఆర్థిక సంవత్సరానికి సంబంధించిన బడ్జెట్‌ ఆయన సభ ముందు ఉంచుతారు. ఉదయం 11.30 గంటలకు శాసనసభలో ఈ కార్యక్రమం ఉంటుంది. రాష్ట్ర శాసనమండలిలో పురపాలకశాఖ మంత్రి పి.నారాయణ బడ్జెట్‌ సమర్పిస్తారు. సమంయలో సామాజిక అంశాలకు, సంక్షేమానికి పెద్దపీట వేయనున్నట్లు సమాచారం. ఎన్నికలు వస్తున్న నేపథ్యంలో ప్రజాకర్షక, సంక్షేమం, అభివృద్ధి సమ్మేళనంగా బడ్జెట్‌ రూపొందించినట్లు తెలుస్తోంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/apgovt.jpg"
    },{
        "title": "వెబ్‌సైట్లో టెన్త్‌ హాల్‌ టికెట్లు: ఆంధ్రప్రదేశ్‌ ",
		"content": "పదో తరగతి పరీక్షలు రాసే అభ్యర్థులు తమ హాల్‌ టికెట్లను గురువారం నుంచి www.bseap.org వెబ్‌సైట్‌ నుంచి డౌన్‌లోడ్‌ చేసుకోవచ్చని ప్రభుత్వ పరీక్షల విభాగం డైరెక్టర్‌ వీఎస్‌ భార్గవ సూచించారు. ఈ నెల 15న ప్రారంభం కానున్న పరీక్షలు.. ఉదయం 9.30 నుంచి 12.15 గంటల వరకు జరుగుతాయన్నారు. హాల్‌ టికెట్లు అందని అభ్యర్థులు వెబ్‌సైట్‌ నుంచి డౌన్‌లోడ్‌ చేసుకుని ప్రధానోపాధ్యాయుని నుంచి అటెస్ట్‌ చేయించుకోవాలన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/apgovt.jpg"
    },{
        "title": "మహిళా రైల్వే స్టేషన్‌గా బేగంపేట రైల్వేస్టేషన్ ",
		"content": "బేగంపేట రైల్వే స్టేషన్‌ను దక్షిణ మధ్య రైల్వే జీఎం వినోద్‌కుమార్ యాదవ్ మహిళారైల్వేస్టేషన్‌గా ప్రకటించారు. దక్షిణమధ్య రైల్వే పరిధిలోని ఫిరంగిపురం, విద్యానగర్ స్టేషన్లను మహిళా రైల్వేస్టేషన్‌గా మారుస్తున్నట్లు తెలిపారు. బేగంపేట రైల్వే స్టేషన్‌లో 27 మంది మహిళా ఉద్యోగినులను కేటాయించినట్లు జీఎం తెలిపారు. మహిళలు టిక్కెట్ల తనిఖీ, స్టేషన్ భద్రతర, పారిశుద్ధ్యంలో విధులు నిర్వహిస్తారని వెల్లడించారు. ఎంఎంటీఎస్ నడుపుతున్న మహిళను జీఎం వినోద్‌కుమార్ యాదవ్ ప్రత్యేకంగా అభినందించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/scrgm3_2362.jpg"
    },{
        "title": "2 లక్షల సాఫ్ట్‌వేర్‌ ఇంజనీర్లను రిక్రూట్‌ చేసుకోనున్న జపాన్‌ ",
		"content": "భారతదేశంలోని సాఫ్ట్‌వేర్‌ ఇంజనీర్లకు ఇదొక మంచి వార్త. భారత్‌కు చెందిన సుమారు 2 లక్షల మంది సాఫ్ట్‌వేర్‌ ఇంజనీర్లను రిక్రూట్‌ చేసుకోవడానికి జపాన్‌ ఆసక్తి ప్రదర్శిస్తోంది. అమెరికా వైఖరి కారణంగా ఐటి ఉద్యోగులు ఆందోళన చెందుతున్నారు. ఈ నేపథ్యంలో లైఫ్‌ సైన్సెస్‌, ఆర్థిక రంగం, సర్వీసులు, వ్యవసాయ రంగాల్లో అత్యున్నత నైపుణ్యం కలిగిన సిబ్బంది జపాన్‌కు అవసరం. ఉద్యోగ కల్పనతోపాటు వారికి ఏడాదిలోగా గ్రీన్‌ కార్డులను కూడా ఇస్తామని తద్వారా వారు ఇక్కడ శాశ్వతంగా నివసించవచ్చునని జపాన్‌ పేర్కొంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/techies_8923.jpg"
    },{
        "title": "ఏపి సెట్‌ షెడ్యూల్‌ విడుదల ",
		"content": "ఏపి సెట్‌-2018 షెడ్యూల్‌ విడుదలైంది. శుక్రవారం ఏయూ వీసి నాగేశ్వరరావు షెడ్యూల్‌ను విడుదల చేశారు. ఈ నెల 18న నోటిఫికేషన్‌ను ప్రకటించనున్నారు. పరీక్ష కోసం దరఖాస్తు చేసుకునేందుకు మే 2 ఆఖరి తేదీ కాగా అపరాధ రుసుముతో జూన్‌ 6 వరకు దరఖాస్తు చేసుకునే అవకాశాన్ని కల్పించారు. జూలై 1న విశాఖలోనే పరీక్ష నిర్వహించనున్నట్లు అధికారులు తెలిపారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/apset.jpg"
    },{
        "title": "భారత్‌కు చేరుకున్న ఫ్రాన్స్‌ అధ్యక్షుడు ",
		"content": "నాలుగు రోజుల భారత పర్యటనలో భాగంగా ఫ్రాన్స్‌ అధ్యక్షుడు ఇమాన్యుయెల్‌ మాక్రాన్‌ శుక్రవారం అర్ధరాత్రి న్యూఢిల్లీకి చేరుకున్నారు. విమానాశ్రయంలో వారికి ప్రధాని మోడీ స్వాగతం పలికారు. మాక్రోన్‌, అతని భార్య బ్రిగిట్టే మేరీ క్లాడ్‌ మాక్రాన్‌తో పాటు సీనియర్‌ మంత్రులు భారత్‌లో పర్యటించనున్నారు. సముద్ర తీర భద్రత, ఉగ్రవాదంపై చర్చించనున్నారు. అలాగే అంతర్జాతీయ సోలార్‌ కూటమిలో భాగంగా ఆదివారం ప్రత్యేక సమావేశాన్ని నిర్వహించనున్నారు. అనంతరం మాక్రాన్‌ తాజ్‌మహల్‌ను, ప్రధాని ప్రాతినిధ్యం వహిస్తున్న వారణాసి నియోజకవర్గంను సందర్శించనున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/bharat_7099.jpg"
    },{
        "title": "సురేశ్‌ ప్రభుకు విమానయాన శాఖ  ",
		"content": "కేంద్ర వాణిజ్య పన్నుల శాఖా మంత్రి సురేశ్‌  ప్రభుకు కేంద్ర ప్రభుత్వం అదనపు బాధ్యతల్ని అప్పగించింది. రాష్ట్ర విభజన హామీల అమలులో కేంద్ర ప్రభుత్వ వైఫల్యాన్ని నిరసిస్తూ తెదేపా అధిష్ఠానం ఆదేశం మేరకు పౌరవిమానయాన శాఖ మంత్రి పదవికి అశోక్‌గజపతిరాజు రాజీనామా చేసిన విషయం తెలిసిందే. ఈ నేపథ్యంలో ఖాళీ అయిన ఆ స్థానాన్ని సురేశ్‌ ‌ప్రభుకు అప్పగించాలని ప్రధాని నిర్ణయించారు. పీఎంవో సూచన మేరకు రాష్ట్రపతి కార్యాలయం శనివారం ఈ విషయాన్ని వెల్లడించింది.. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/sureshprabhu_3793.jpg"
    },{
        "title": "తమిళనాడు కార్చిచ్చు.. ఐదుగురు మృతి",
		"content": "తమిళనాడులోని థేనీ జిల్లా కురంగణి అటవీ ప్రాంతంలో ట్రెక్కింగ్‌కు వెళ్లిన విద్యార్థులు అకస్మాత్తుగా రేగిన కార్చిచ్చులో చిక్కుకున్న విషయం తెలిసిందే. ఆదివారం సాయంత్రం జరిగిన ఈ ఘోర ప్రమాదంలో ఐదుగురు విద్యార్థులు బలయ్యారు. మున్నార్ ప్రాంతంలోని సూర్యనెల్లికి చెందిన 37 మంది విద్యార్థినులు రెండు బృందాలుగా తమిళనాడులోని థేని జిల్లా కురంగణి ప్రాంతంలో పర్వతారోహణ శిక్షణ కోసం వచ్చారు. వీరంతా ట్రెక్కింగ్ చేస్తున్న సమయంలో అకస్మాత్తుగా కార్చిచ్చు రేగడంతో మంటల్లో చిక్కుకున్నారు. మంటల నుంచి తప్పించుకునేందకు భయంతో పరుగులు తీశారు. ఈ క్రమంలో కొందరు తప్పించుకోగా, మంటల్లో చిక్కుకుపోయిన ఐదుగురు విద్యార్థినులు సజీవదహనమయ్యారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/imgfire.jpg"
    },{
        "title": "చైనా శాశ్వత అధ్యక్షుడిగా జిన్‌పింగ్.. పార్లమెంట్ గ్రీన్ సిగ్నల్!",
		"content": "చైనా అధ్యక్షుడిగా జి జిన్‌పింగ్ జీవితకాలం కొనసాగేందుకు ఆ దేశ పార్లమెంట్ ఆమోద ముద్ర వేసింది. మావో, డెంగ్ తరహాలోనే జిన్‌పింగ్ విశిష్ట నేతగా ఎదిగారు. అధ్యక్ష పీఠంపై పదేళ్లు మాత్రమే కొనసాగాలనే పరిమితిని ఎత్తివేస్తూ.. రాజ్యాంగ సవరణ చేయగా.. చైనా పార్లమెంట్ ఆదివారం ఆమోద ముద్ర వేసింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/xi-jinping.jpg"
    },{
        "title": "నేపాల్‌లో విమాన ప్ర‌మాదం",
		"content": "నేపాల్‌లో  ఘోరం విమాన ప్ర‌మాద జ‌రిగింది. యూఎస్‌-బంగ్లా ఎయిర్‌లైన్స్‌కు చెందిన విమానం ఖాట్మాండు విమానాశ్ర‌యంలో కూలింది. ఈ ఘ‌ట‌న‌లో సుమారు 50 మంది మ‌ర‌ణించి ఉంటార‌ని అనుమానిస్తున్నారు. ఢాకా నుంచి వ‌స్తున్న విమానం.. ఖాట్మాండులోని త్రిభువ‌న్ ఇంట‌ర్నేష‌న‌ల్ ఎయిర్‌పోర్ట్‌లో దిగుతున్న స‌మ‌యంలో ప్ర‌మాదం జ‌రిగింది. ల్యాండింగ్ స‌మ‌యంలో అక‌స్మాత్తుగా విమానం ర‌న్‌వేపై జారింది. దీంతో ఆ ప్లేన్‌కు మంట‌లు అంటుకున్నాయి. ఆ త‌ర్వాత అదే స్పీడ్‌లో ర‌న్‌వే ప‌క్క‌న ఉన్న ఫుట్‌బాల్ గ్రౌండ్‌లో కూలింది. విమాన శిథిలాల కింద మృత‌దేహాలు ఉంటాయ‌ని అనుమానిస్తున్నారు. ప్ర‌మాదానికి గురైన విమానం 78 మంది ప్ర‌యాణికులను తీసుకెళ్ల‌గ‌ల‌దు. కానీ ప్ర‌మాద స‌మ‌యంలో విమానంలో సుమారు 71 మంది ఉంటార‌ని అంచ‌నా వేస్తున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/crash_5937.jpg"
    },{
        "title": " సీఎం చంద్రబాబు అసహనం",
		"content": "అసెంబ్లీకి కొందరు సభ్యులు గైర్హాజర్ కావడంపై ఏపీ ముఖ్యమంత్రి చంద్రబాబు తీవ్ర ఆగ్రహం వ్యక్తం చేశారు. అసెంబ్లీ సమావేశాలకు తప్పని సరిగా హాజరు కావాలని పదేపదే చెబుతున్నా ఇదేమిటని ఆయన అసహనం వ్యక్తం చేశారు. బాధ్యత తీసుకోవడం లేదంటూ విప్ లపై ఆగ్రహం వ్యక్తం చేశారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/babu.jpg"
    },{
        "title": "ఐపీఎల్ 2018 ప్రమోషనల్ సాంగ్ విడుదల",
		"content": "ఐపీఎల్  2018 జోరు అప్పుడే మొదలైపోయింది. ఏప్రిల్ 7న వాంఖడే వేదికగా ముంబయి ఇండియన్స్, చెన్నై సూపర్ కింగ్స్ జట్ల మధ్య తొలి మ్యాచ్‌తో ఈ పసందైన టోర్నీకి తెరలేవనుండగా.. తాజాగా బీసీసీఐతో కలిసి బ్రాడ్‌కాస్టర్ ‘స్టార్ ఇండియా’ ఓ ప్రమోషనల్ సాంగ్‌ని విడుదల చేసింది. ‘బెస్ట్ VS బెస్ట్’ పేరుతో విడుదలైన ఈ గీతం క్రికెట్ అభిమానుల్ని అలరిస్తోంది. ఈ సాంగ్‌ని హిందీ, తమిళం, బెంగాలీ, కన్నడతో పాటు తెలుగులో కూడా విడుదల చేశారు.సుదీర్ఘకాలంగా ఒకే జట్టుకి ఆడుతున్న చాలా మంది క్రికెటర్లు.. ఇటీవల జరిగిన వేలంలో వేరొక జట్టుకి మారడం, రెండేళ్ల నిషేధం తర్వాత చెన్నై సూపర్ కింగ్స్, రాజస్థాన్ రాయల్స్ జట్లు మళ్లీ ఐపీఎల్‌లోకి పునరాగమం చేస్తున్నాయి. కొత్త కెప్టెన్లు, సరికొత్త హిట్టర్ల చేరికతో ఈ ఏడాది ఐపీఎల్‌ మరింత ఆసక్తికరంగా జరగనుంది. 2008లో ప్రారంభమైన ఈ ఐపీఎల్ ఇప్పటికే పదేళ్లు పూర్తి చేసుకోగా.. గత ఏడాది ముంబయి ఇండియన్స్ టోర్నీ విజేతగా నిలిచిన విషయం తెలిసిందే. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/iple_5593.jpg"
    },{
        "title": "ఎయిర్‌సెల్ నుండి వొడాఫోన్‌కు 10 లక్షల మంది జంప్‌",
		"content": "తమిళనాడులోని దాదాపు 10 లక్షలమంది ఎయిర్‌సెల్ వినియోగదారులు వొడాఫోన్‌కు మారిపోయారు. ఈ విషయాన్ని వొడాఫోన్ ధ్రువీకరించింది. ఎయిర్‌సెల్ ఆర్థిక సంక్షోభంలో చిక్కుకుపోయిందన్న వార్తలతో లక్షలాదిమంది ఆ సంస్థ ఖాతాదారులు నంబర్ పోర్టు సదుపాయం ద్వారా వొడాఫోన్, ఎయిర్‌టెల్‌కు ఖాతాదారులుగా మారిపోయారు. ఖాతాదారుల రద్దీని తట్టుకునేందుకు తమ బ్యాండ్‌విడ్త్‌ను విస్తరించనున్నట్టు వొడాఫోన్ తెలిపింది. అలాగే తమ రిటైల్ స్టోర్లను వారంలో ఏడు రోజులూ వారికి అందుబాటులో ఉంచుతున్నట్టు పేర్కొంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/vodafone.jpg"
    },{
        "title": "ప్రపంచ వ్యాప్తంగా ఇంటర్నెట్‌ వేగం",
		"content": "ప్రపంచ వ్యాప్తంగా ఫిక్స్‌డ్‌ బ్రాడ్‌బ్యాండ్‌ ఇంటర్నెట్‌ వేగంలో మనదేశం 67వ స్థానంలో నిలిచింది. దేశవ్యాప్తంగా  బ్రాడ్‌బ్యాండ్‌ సగటు వేగం 20.72 ఎంబీపీఎస్‌గా ఉంది. ప్రపంచంలో అత్యధికవేగవంతమైన ఇంటర్నెట్‌ వేగాన్ని పొందుతున్న దేశంగా సింగపూర్‌ ప్రథం స్థానంలో ఉంది. ఇక్కడ సగటున 161.53 ఎంబీపీఎస్‌ల వేగం ఉంది. ఆ తర్వాత స్థానాల్లో ఐస్‌ల్యాండ్‌, హాంకాంగ్‌, దక్షిణకొరియా, రొమేనియా, స్వీడన్‌, హంగేరీ, మకావు, అమెరికా, నెదర్లాండ్స్‌ ఉన్నాయి. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/global-internet-thumbnail.jpg"
    },{
        "title": "దేశంలోనే సంపన్న ఎంపీగా జయాబచ్చన్‌  ",
		"content": "దేశంలోనే సంపన్న ఎంపీగా జయాబచ్చన్‌ నిలవనున్నారు. ప్రముఖ నటి, సమాజ్‌వాదీ పార్టీకి చెందిన ఆమె యూపీ నుంచి రాజ్యసభకు పోటీచేస్తున్న సందర్భంగా తాజాగా ప్రమాణపత్రంలో రూ. వెయ్యి కోట్ల ఆస్తులున్నట్లు ప్రకటించారు. ఇంతవరకు అత్యంత సంపన్న ఎంపీగా భాజపాకు చెందిన రవీంద్ర కిశోర్‌ సిన్హా గుర్తింపు పొందారు. 2014లో ఆయన రాజ్యసభకు ఎన్నికయ్యే నాటికి తన ఆస్తుల విలువ రూ. 800 కోట్లుగా వెల్లడించారు. కాగా 2012లో రూ. 493 కోట్ల ఆస్తులున్నట్లు ప్రకటించిన జయ తాజాగా తనకు, తన భర్త అమితాబ్‌ బచ్చన్‌కు కలిపి రూ. 460 కోట్ల స్థిరాస్తులు, రూ. 540 కోట్ల చరాస్తులు ఉన్నట్లు వెల్లడించారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/Jaya-Bachchan-696x418.jpg"
    },{
        "title": "జనసేన ఆవిర్భావ సభకు భారీ ఏర్పాట్లు ",
		"content": "ఆంధ్రప్రదేశ్‌లో కీలకమైన రాజకీయ పరిణామాల నేపథ్యంలో బుధవారం జనసేన నిర్వహిస్తున్న పార్టీ ఆవిర్భావ దినోత్సవ మహాసభ తన సైనికులకు దిశానిర్దేశం చేయబోతోంది. ఈ వేదికపై నుంచి పవన్‌కల్యాణ్‌ భవిష్యత్తు ప్రణాళికను వెల్లడించనున్నారు. మార్చి 14న అన్నీ చెబుతానని ఇప్పటికే జనసేనాని ప్రకటించిన నేపథ్యంలో ఈ సభ రాజకీయంగా కీలకమైంది. ఆంధ్రప్రదేశ్‌ విభజన చట్టం అమలు, ఇచ్చిన హామీలు సరిగా నెరవేరకపోవడం, ప్రత్యేకహోదా సాధ్యం కాదని కేంద్ర ప్రభుత్వం స్పష్టం చేసిన నేపథ్యంలో పవన్‌ వేయబోయే అడుగులు ఎలా ఉంటాయనేది ఆసక్తికరమైంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/13ap-politics7a.jpg"
    },{
        "title": "ప్రఖ్యాత శాస్ర్తవేత్త స్టీఫెన్ హాకింగ్ మృతి  ",
		"content": "ప్రఖ్యాత శాస్ర్తవేత్త స్టీఫెన్ హాకింగ్ మరణించారు. ఆయన వయసు 76 ఏళ్లు. కటుంబ సభ్యులు కొద్దిసేపటి కిందట ఈ విషయాన్ని తెలిపారు.ఆల్బర్ట్ ఐన్‌స్టీన్ తర్వాత అంతటి పరిశోధనలు చేసిన వ్యక్తిగా హాకింగ్‌కి పేరుంది.ఈయన చాలా కాలంగా పలు అవయవాలు పనిచేయక చక్రాల కుర్చీకే పరిమితమైనా.. శాస్ర్త పరిశోధన కొనసాగిస్తూనే ఉన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/StephenHawking.jpg"
    },{
        "title": "ఏడబ్ల్యూఓ, ఏఎస్‌డబ్ల్యూవోల సెలెక్షన్‌ లిస్ట్‌ విడుదల",
		"content": " అసిస్టెంట్‌ బీసీ వెల్ఫేర్‌ ఆఫీసర్స్‌(7), అసిస్టెంట్‌ సోషల్‌ వెల్ఫేర్‌ ఆఫీసర్స్‌(12), అసిస్టెంట్‌ ట్రైబల్‌ వెల్ఫేర్‌ ఆఫీసర్స్‌(5) పోస్టుల భర్తీకి సెలెక్షన్‌ జాబితాను ఏపీపీఎస్సీ విడుదల చేసింది. సివిల్‌ అసిస్టెంట్‌ సర్జన్స్‌(52) పోస్టులకు ఎంపికైనవారి జాబితాను కూడా విడుదల చేసింది. అభ్యర్థుల వివరాలను కమిషన్‌ వెబ్‌సైట్‌లో అందుబాటులో ఉంచినట్లు ఏపీపీఎస్సీ సెక్రటరీ వై.వి.ఎస్‌.టి. సాయి తెలిపారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/apset.jpg"
    },{
        "title": "కొత్తపార్టీని ప్రకటించిన దినకరన్",
		"content": "తమిళనాడు రాజకీయాల్లోకి మరో పార్టీ దూసుకువచ్చింది. అన్నాడీఎంకే రెబల్ నేత, శశికళ బంధువు టీటీవీ దినకరన్ తన స్వంత పార్టీని ఈరోజు ప్రకటించారు. 'అమ్మ మక్కల్‌ మున్నేట్ర కజగం' పేరుతో పార్టీని స్థాపించిన దినకరన్ పార్టీ జెండాను ఆవిష్కరించారు. దినకరన్‌ పార్టీ జెండాపై జయలలిత చిత్రాన్ని ముద్రించారు. ఈ సందర్భంగా మాట్లాడిన దినకరన్... పన్నీర్, పళని అన్నాడీఎంకేను మోసం చేశారని ఆరోపించారు. కొత్తగా ఏర్పాటైన దినకరన్ పార్టీ తమిళనాడు అసెంబ్లీ ఎన్నికల్లో బరిలోకి దిగనుంది. ఇటీవల ఆర్కేనగర్‌లో జరిగిన ఉపఎన్నికల్లో దినకరన్ భారీ మెజార్టీతో గెలుపొందిన విషయం తెలిసిందే.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/dinaarkan_8246.jpg"
    },{
        "title": "తెలంగాణ బ‌డ్జెట్‌లో వ్య‌వ‌సాయానికి పెద్ద‌పీట‌",
		"content": "ఊహించిన‌ట్లే రాష్ట్ర బ‌డ్జెట్‌లో వ్య‌వ‌సాయానికి పెద్ద‌పీట వేసింది ప్ర‌భుత్వం. రాష్ట్రాభివృద్ధిలో వ్య‌వ‌సాయ రంగ‌మే కీల‌క‌మ‌ని అన్న ఆర్థిక మంత్రి ఈట‌ల రాజేంద‌ర్‌.. బ‌డ్జెట్‌లో మొద‌ట వ్య‌వ‌సాయ రంగానికి చేసిన కేటాయింపుల గురించే ప్ర‌స్తావించారు. ఇందులో ప్ర‌ముఖంగా పెట్టుబ‌డి ప‌థ‌కం గురించి ప్ర‌స్తావించారు. ఈ ప‌థ‌కం కోసం ఏడాదికి రూ.12 వేల కోట్లు కేటాయిస్తున్న‌ట్లు ప్ర‌క‌టించారు. రెండు పంట‌ల‌కు క‌లిపి ఎక‌రాకు రూ.8 వేలు ఇవ్వ‌నున్న‌ట్లు చెప్పారు. వ్య‌వ‌సాయ యాంత్రీక‌ర‌ణ‌కు రూ.522 కోట్లు కేటాయించారు. భూ రికార్డుల ప్ర‌క్షాళ‌న కోసం ధ‌ర‌ణి వెబ్‌సైట్‌ను ప్రారంభించిన‌ట్లు తెలిపారు. పాలీ, గ్రీన్‌హౌజ్ కోసం రూ.12 కోట్లు. రైతు బీమా ప‌థ‌కం కోసం రూ.500 కోట్లు కేటాయించ‌డం గ‌మ‌నార్హం. రైతుల‌కు రూ.5 ల‌క్ష‌ల బీమా సౌక‌ర్యం క‌ల్పిస్తున్న‌ట్లు ఈట‌ల చెప్పారు. బిందు, తుంప‌ర సేద్యానికి రూ.127 కోట్లు కేటాయించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/agriculturebudget_9480.jpg"
    },{
        "title": "ఉగాది శుభాకాంక్షలు తెలిపిన గవర్నర్",
		"content": "తెలంగాణ, ఆంధ్రప్రదేశ్ రాష్ర్టాల ప్రజలకు గవర్నర్ నరసింహన్ శ్రీవిళంబినామ ఉగాది పర్వదిన శుభాకాంక్షలు తెలిపారు. ఈ పర్వదినాన్ని ప్రజలు ఆనందంగా జరుపుకోవాలి. శ్రీవిళంబినామ సంవత్సరం అందరి జీవితాల్లో వెలుగులు నింపాలని కోరుకుంటున్నాను అని గవర్నర్ పేర్కొన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/governor_5367.jpg"
    },{
        "title": "దేశంలో అవినీతి పెరిగిపోయింది : సోనియా",
		"content": "ప్రధాని నరేంద్ర మోదీ పాలనలో అవినీతి పెరిగిపోయిందని కాంగ్రెస్ మాజీ అధినేత్రి సోనియాగాంధీ నిప్పులు చెరిగారు. ఢిల్లీలో నిర్వహించిన కాంగ్రెస్ ప్లీనరీలో సోనియా ప్రసంగించారు. కాంగ్రెస్ ప్రారంభించిన సంక్షేమ పథకాలను నీరుగార్చే ప్రయత్నం జరుగుతుందన్నారు. దేశ ప్రజల ఆకాంక్షలను నెరవేర్చేది కాంగ్రెస్ మాత్రమే అని ఆమె స్పష్టం చేశారు. ప్రస్తుతం అధికారంలో ఉన్న బీజేపీ ఓటు బ్యాంకు రాజకీయాలకు పాల్పడుతుందని ధ్వజమెత్తారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/soniagandhi_8970.jpg"
    },{
        "title": "(టెట్‌) ఫలితాలు సోమవారం విడుదల కానున్నాయి",
		"content": "ఆంధ్రప్రదేశ్‌ ఉపాధ్యాయ అర్హత పరీక్ష (టెట్‌) ఫలితాలు సోమవారం విడుదల కానున్నాయి. సాయంత్రం 4 గంటలకు విజయవాడలోని గేట్‌వే హోటల్‌లో మానవ వనరుల అభివృద్ధి శాఖ మంత్రి గంటా శ్రీనివాసరావు ఫలితాలు విడుదల చేస్తారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/MAH-CET-Result-1.jpg"
    },{
        "title": "రష్యా అధ్యక్ష ఎన్నికల్లో పుతిన్‌ విజయం!",
		"content": "రష్యా అధ్యక్షుడిగా వ్లాదిమిర్‌ పుతిన్‌ నాలుగోసారి ఎన్నికయ్యారు!! ఆయనకు 73.9% ఓట్లు పడినట్లు ఎగ్జిట్‌ పోల్స్‌లో వెల్లడయింది. అధ్యక్ష ఎన్నికల్లో ఓటేసేందుకు ఆదివారం ప్రజలు పోటెత్తారు. దేశవ్యాప్తంగా మొత్తం 10.7 కోట్ల మంది ఓటర్లు ఉండగా.. మధ్యాహ్నం 2 గంటలకే దాదాపు 52 శాతం ఓటింగ్‌ నమోదైంది. పలు కేంద్రాల్లో ఓటర్లు ఇంకా బారులు తీరి కనిపించారు.  ఈ ఎన్నికల్లో పుతిన్‌తోపాటు మరో ఏడుగురు అభ్యర్థులు బరిలో దిగారు. న్యాయపరమైన కారణాలతో పుతిన్‌ ప్రధాన ప్రత్యర్థి అలెక్సీ నావల్నీని తాజాగా ఎన్నికల బరి నుంచి తప్పించారు. పుతిన్‌ మరోసారి ఎన్నికవ్వడం లాంఛనమేననే తేలిపోయింది. దాదాపు 19 ఏళ్ల క్రితం ఆయన తొలిసారిగా దేశాధ్యక్ష బాధ్యతలు చేపట్టారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/putin.jpg"
    },{
        "title": "శశికళ భర్త నటరాజన్ కన్నుమూత",
		"content": "కొన్ని రోజులుగా తీవ్ర అనారోగ్యంతో బాధపడుతున్న శశికళ భర్త ఎం.నటరాజన్ (75) ఇవాళ తెల్లవారుజామున కన్నుమూశారు. నటరాజన్ కిడ్నీ సంబంధిత సమస్యతో రెండు వారాల కిత్రం చెన్నైలోని గ్లోబల్ ఆస్పత్రిలో చేరారు. ఆయన గతంలో కిడ్నీ మార్పిడి చేయించుకున్నారు. నటరాజన్ 1975లో శశికళను వివాహం చేసుకున్నారు. ఆయన డీఎంకేలో కీలక పాత్ర పోషించారు. జయలలితకు రాజకీయ సలహాదారుగా వ్యవహరించారు. తీవ్రఅనారోగ్యంతో బాధపడుతున్న తన భర్తను చూసేందుకు శశికళ ఇప్పటికే పెరోల్ కోసం దరఖాస్తు చేసుకున్నారు. శశికళ బెంగళూరు పరప్పణ అగ్రహార కారాగారంలో శిక్ష అనుభవిస్తున్నవిషయం తెలిసిందే.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/nata_8644.jpg"
    },{
        "title": "8434 ఉపాధ్యాయ ఖాళీలు భర్తీ చేస్తాం: కడియం",
		"content": "రెసిడెన్షియల్‌ స్కూళ్లలో 8434 ఉపాధ్యాయ ఖాళీలలను త్వరలో భర్తీ చేస్తామని విద్యాశాఖ మంత్రి కడియం శ్రీహరి శుక్రవారం శాసన మండలిలో ప్రకటించారు.  మండలిలో రెసిడెన్షియల్‌ పాఠశాలలపై జరిగిన స్వల్ప కాలిక చర్చలో ఆయన ప్రసంగించారు. ఉమ్మడి రాష్ట్రంలో వివక్షకు గురైన గురుకుల పాఠశాలలకు తెలంగాణ ప్రభుత్వం కొత్త వెలుగులు నింపిందని వెల్లడించారు. రెసిడెన్షియల్‌ స్కూళ్లకు బడ్జెట్‌లో రూ.2835 కోట్లు కేటాయించామని అన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/Kadiyam.jpg"
    },{
        "title": "ఆమరణ నిరాహార దీక్ష ప్రారంభించిన అన్నాహజారే",
		"content": "ఏడేళ్ల క్రితం అవినీతిపై పోరాటం చేసి యూపీఏ ప్రభుత్వాన్ని వణికించిన ప్రముఖ సామాజిక కార్యకర్త, లోక్‌పాల్‌ ఉద్యమకారుడు అన్నాహజారే మరోమారు నిరసనకు దిగారు. దిల్లీలోని చారిత్రక రామ్‌లీలా మైదానంలో శుక్రవారం ఆయన ఆమరణ నిరాహార దీక్ష చేపట్టారు. తొలుత రాజ్‌ఘాట్‌లో జాతిపిత మహాత్మాగాంధీకి నివాళులర్పించిన హజారే.. అక్కడి నుంచి షాహీద్‌ పార్కు వరకు తన అనుచరులతో ర్యాలీగా వెళ్లారు. అనంతరం రామ్‌లీలా మైదానంలో నిరశన దీక్షకు కూర్చున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/annahajare.jpg"
    },{
        "title": "అండర్‌గ్రౌండ్ ద్వారా ఎంఎంటీఎస్",
		"content": "ఎంఎంటీఎస్ రెండోదశ విస్తరణలో భాగంగా శంషాబాద్ విమానాశ్రయం వరకు పొడిగించేందుకు దక్షిణ మధ్య రైల్వే నిర్ణయించింది. ఇప్పటికే ప్రణాళికలు సిద్ధంచేసినా విమానయాన శాఖ అధికారుల నుంచి అనుమతులు రాకపోవడంతో పనుల్లో ఆలస్యం అవుతున్నది. ఈ నేపథ్యంలో దక్షిణమధ్య రైల్వే అధికారులు విమానయానశాఖతో నిరంతరం చర్చలు జరుపుతున్నారని రైల్వే బడ్జెట్ సందర్భంగా దక్షిణమద్య రైల్వే జీఎం వినోద్‌కుమార్ యాదవ్ వెల్లడించారు. భద్రత విషయంలో స్పష్టత రాలేదని, త్వరలో కొలిక్కి వస్తుందన్నారు. మెట్రోరైలును అనుసంధానిస్తున్నట్టు ప్రకటించినా తమ ప్రణాళికలో మార్పులు లేవని స్పష్టం చేశారు. ఎంఎంటీఎస్‌ను అండర్‌గ్రౌండ్ ద్వారా తీసుకువెళ్తామని, పనులను రైల్వే వికాస్ నిగమ్ లిమిటెడ్(ఆర్‌వీఎన్‌ఎల్)కు అప్పగించినట్టు వివరించారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/SCR%20(1).jpg"
    },{
        "title": "ఏప్రిల్ 31లోపు కొత్త రేషన్ కార్డులు : మంత్రి ఈటల",
		"content": "రాష్ట్రంలో ఈ ఏడాది ఏప్రిల్ 31 లోపు కొత్త రేషన్ కార్డులు అందజేస్తామని పౌరసరఫరాల శాఖ మంత్రి ఈటల రాజేందర్ స్పష్టం చేశారు. శాసనసభలో ప్రశ్నోత్తరాల సందర్భంగా రేషన్ కార్డుల జారీ ప్రక్రియపై సభ్యులు అడిగిన ప్రశ్నలకు మంత్రి సమాధానం ఇచ్చారు. కొత్త రేషన్‌కార్డుల జారీ కోసం ఇప్పటి వరకు 89,713 దరఖాస్తులను పరిశీలించామని తెలిపారు. 77,100 కొత్త రేషన్‌కార్డులను మంజూరు చేశామని చెప్పారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/etela-rajendar_8436.jpg"
    },{
        "title": "మున్సిపాలిటీలుగా 23 నగర పంచాయతీలు",
		"content": "రాష్ట్రంలో 23 నగర పంచాయతీలను పురపాలికలుగా మారుస్తూ ప్రభుత్వం ఉత్తర్వులు జారీ చేసింది. బడంగ్‌పేట్, పెద్ద అంబర్‌పేట్, నర్సంపేట్, సత్తుపల్లి, మధిర, గజ్వేల్, వేములవాడ, కొల్లాపూర్, అయిజ, అచ్చంపేట, నాగర్‌కర్నూల్, కల్వకుర్తి, ఇబ్రహీంపట్నం, హుజూర్‌నగర్, జమ్మికుంట, పరకాల, హుస్నాబాద్, బాదేపల్లి, దేవరకొండ, అందోల్, జోగిపేట, హుజురాబాద్ పట్టణాలు మున్సిపాలిటీలుగా మారనున్నాయి.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/govtots_7868.jpg"
    },{
        "title": "తానిబార్‌ దీవుల్లో భూకంపం",
		"content": "ఇండోనేసియాలోని తానిబార్‌ దీవుల్లో సోమవారం ఉదయం 6.4 పాయింట్లతో భూమి కంపించినట్లు భూగర్భ సర్వే తెలిపింది. ఇది ఆ దీవులకు వాయువ్యంగా 222 కిలోమీటర్ల దూరాన నమోదైందని, అయితే ప్రాథమికంగా ఇంతవరకు ఎలాంటి ఆస్తి, ప్రాణ నష్టం రిపోర్టు కాలేదని, ఫసిఫిక్‌ సునామీ హెచ్చరికల కేంద్రం సునామీ హెచ్చరికలేవీ జారీ చేయలేదని ఆ సర్వే వివరించింది. ఇదిలావుండగా ఆస్ట్రేలియాలో ఉత్తరాన డార్విన్‌ నగర తీరం బాండా సముద్రంలో 171.5 కిలో మీటర్ల లోతు కూడా భూమి కంపించిందని, అయితే సునామీ హెచ్చకలేమీ లేవని ఆస్ట్రేలియా వాతావరణ విభాగం తెలిపింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/tanibar_9359.jpg"
    },{
        "title": "ఆంధ్రప్రదేశ్‌ ఆర్టీసీ ఎండీగా డీజీపీ మాలకొండయ్య",
		"content": "సమర్థుడైన అధికారి ఏపీఎస్‌ ఆర్టీసీ ఎండీగా వచ్చారని డీజీపీ మాలకొండయ్య అన్నారు. ఆర్టీసీ ఎండీగా సురేంద్రబాబు బాధ్యతలు స్వీకరించిన సందర్భంగా డీజీపీ మాలకొండయ్య మాట్లాడారు. ఆర్టీసీ మరింత సురక్షితంగా ఉంటుందని నమ్ముతున్నానన్నారు. వచ్చే ఏడాదికి ఆర్టీసీ లాభాల్లోకి వస్తుందని భావిస్తున్నానని పేర్కొన్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/Andhra-Pradesh_9499.jpg"
    },{
        "title": "ఇంటర్నెట్ స్పీడ్‌లో నంబర్ వన్ నార్వే!",
		"content": " ప్రపంచవ్యాప్తంగా వేగంగా మొబైల్ ఇంటర్నెట్ సేవలందించడంలో నార్వే మొదటి స్థానంలో నిలిచింది. రెండోస్థానంలో నెదర్లాండ్స్, మూడో స్థానంలో హంగరీ ఉన్నాయి. ఇదే రంగంలో నార్వే 13 నెలల క్రితం 11వ స్థానానికి పరిమితమైందని చైనా అధికార వార్తాసంస్థ సిన్హువా పేర్కొన్నది. ఇంటర్నెట్ స్పీడ్‌ను అంచనా వేసే సంస్థ ఓక్లా మొబైల్ ఇంటర్నెట్ వేగాన్ని కనుగొనేందుకు స్పీడ్ టెస్ట్ డాట్ నెట్ అనే సంస్థను ఏర్పాటు చేసింది. మొబైల్‌ ఇంటర్‌నెట్‌ స్పీడ్‌లో భారత్‌ 109వ స్థానంలో నిలిచింది.  బ్రాండ్‌ బ్యాండ్‌ స్పీడ్లో 76వ  స్థానంలో నిలిచింది.   అలాగే సగటు బ్రాడ్‌ బ్యాండ్‌ వేగం 15శాతం పుంజుకుందని ఒక ప్రకటనలో తెలిపింది. ఇండియాలో మొబైల్‌  ఇంటర్‌నెట్‌  స్పీడ్‌, ఫిక్స్‌డ్‌ బ్రాడ్‌ బ్యాండ్‌ వేగం  భారీగా పుంజుకుంటోందని పేర్కొంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/intetspeed.jpg"
    },{
        "title": "ఇండియాలో గూగుల్‌కు పెద్ద ఎదురుదెబ్బ",
		"content": " ఇంటర్నెట్‌ సెర్చింజన్‌ దిగ్గజం గూగుల్‌కు ఇండియాలో పెద్ద ఎదురుదెబ్బ తగిలింది. ఇండియాలో ‘స్ట్రీట్‌ వ్యూ’ సర్వీసు ప్రారంభిద్దామనుకున్న గూగుల్‌ ఈ ప్రతిపాదనను ప్రభుత్వం ముందు ఉంచింది. భద్రతా కారణాలతో తిరస్కరిస్తున్నట్లు భారత ప్రభుత్వం పేర్కొంది. ఈ విషయాన్ని లోక్‌సభలో కేంద్ర హోంశాఖ సహాయమంత్రి హన్సరాజ్‌ గంగారం అహిర్‌ వెల్లడించారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/jik.jpg"
    },{
        "title": "స్టీవ్ స్మిత్, డేవిడ్ వార్నర్‌పై ఏడాది నిషేధం",
		"content": "ట్యాంపరింగ్‌ వివాదంలో చిక్కుకున్న ఆస్ట్రేలియా ఆటగాళ్లు స్టీవ్‌ స్మిత్‌, డేవిడ్‌ వార్నర్‌లకు దెబ్బ మీద దెబ్బ తగలుతోంది. ఇప్పటికే వారి దేశ బోర్డు క్రికెట్‌ ఆస్ట్రేలియా (సీఏ) ఏడాది పాటు నిషేధం విధించగా.. ఈ ఆటగాళ్లు ప్రాతినిథ్యం వహిస్తున్న ఐపీఎల్‌ జట్లు కెప్టెన్సీ నుంచి తప్పించాయి. కెప్టెన్సీ ఊడినా ఐపీఎల్‌లో ఆడొచ్చు అని భావించిన ఈ ఆటగాళ్లకు ఐపీఎల్‌ కమిషనర్‌ రాజీవ్‌ శుక్లా గట్టి షాకిచ్చారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/25DynamicDuo.jpg"
    },{
        "title": "ఐడీబీఐ బ్యాంక్‌లో రూ.772 కోట్ల మోసం",
		"content": " ఐడీబీఐ బ్యాంకులో సుమారు రూ. 772 కోట్ల మోసం జరిగినట్లు తెలుస్తున్నది. ఆంధ్రప్రదేశ్, తెలంగాణ రాష్ర్టాల్లోని అయిదు బ్రాంచీల్లో ఈ మేరకు అక్రమంగా రుణాలను మంజూరీ చేసినట్లు నిర్ధారించారు. 2009 నుంచి 2013 మధ్యకాలంలో ఈ మొత్తాన్ని మత్స్య వ్యాపారులకు అందజేశారు. కొందరు పారిశ్రామికవేత్తలు 772 కోట్ల రుణాలను క్రమంగా తీసుకున్నారని బ్యాంక్ ఆరోపించింది. చేప చెరువుల పేర్లతో ఈ రుణాలను తీసుకున్నారు. ఫేక్ డాక్యుమెంట్లను సృష్టించి, రుణాలను తీసుకున్నట్లు బ్యాంక్ పేర్కొన్నది. కొన్ని అకౌంట్ల నుంచి రికవరీ చేసినా.. చాలా వరకు అకౌంట్లు ఎన్‌పీఏ కింద ఉండిపోయాయని బ్యాంక్ వెల్లడించింది. రుణాల పరిశీలన, వితరణలో చాలా లోపులు ఉన్నట్లు బ్యాంక్ గుర్తించింది. రుణాల ఎగవేత కింద సీబీఐ వద్ద అయిదు ఫిర్యాదులను నమోదు చేసినట్లు ఐడీబీఐ బ్యాంక్ వెల్లడించింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/idbibank_8792.jpg"
    },{
        "title": "గూగుల్ మ్యాప్స్ 39 భాషలకు సపోర్ట్ ",
		"content": "సాఫ్ట్‌వేర్ దిగ్గజ సంస్థ గూగుల్ తన మ్యాప్స్ యాప్‌లో మరో 39 భాషలకు సపోర్ట్‌ను అందిస్తున్నది. దీంతో ప్రపంచ వ్యాప్తంగా ఉన్న 1.25 బిలియన్ల ప్రజలకు గూగుల్ మ్యాప్స్ చేరవవుతుందని ఆ కంపెనీ భావిస్తున్నది. ప్రస్తుతం గూగుల్ మ్యాప్స్‌లో 100 కోట్ల మంది యాక్టివ్ యూజర్లు ఉన్నారు. వీరు అందులో ఉన్న ప్లేసెస్, బెస్ట్ డ్రైవింగ్, బైకింగ్, వాకింగ్ రూట్స్ వంటి సేవలను పొందుతున్నారు. ఈ భాషల సపోర్ట్‌తో కూడిన అప్‌డేటెడ్ గూగుల్ మ్యాప్స్ యాప్ ఇప్పుడు ఆండ్రాయిడ్, ఐఓఎస్, మాక్, విండోస్ ఓఎస్ ప్లాట్‌ఫాంలపై యూజర్లకు లభిస్తున్నది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/Google-Maps2803.jpg"
    },{
        "title": "తిరుమల శ్రీవారి సర్వదర్శనానికి 14గంటల సమయం ",
		"content": "కలియుగ దైవం శ్రీ వేంకటేశ్వరస్వామి కొలువై ఉన్న తిరుమలలో భక్తుల రద్దీ కొనసాగుతోంది. స్వామివారి దర్శనానికి 14గంటల సమయం పడుతోంది. అలాగే కంపార్ట్‌మెంట్లన్నీ నిండిపోవడంతో క్యూలైన్ వెలుపలికి వచ్చింది. కాగా... నడకదారి భక్తులు స్వామివారిని దర్శించుకునేందుకు 2గంటల సమయం పడుతుండగా ప్రత్యేక ప్రవేశ దర్శనానికి కూడా 2గంటల సమయం పడుతోంది. ఇదిలా ఉండగా గురువారం శ్రీవారిని 57,306మంది భక్తులు దర్శించుకున్నట్లు తిరుమల తిరుపతి దేవస్థానం అధికారులు తెలిపారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/TIRUMALA-SRIVARU.jpg"
    },{
        "title": "అస్సాంలో మహిళ కోసం '181 - సఖి' ",
		"content": "అస్సాంలో మహిళలపై పెరగుతున్న నేరాల నేపథ్యంలో వాటిని నివారించడానికి హెల్ప్‌ లైన్‌ నెంబర్‌ '181 - సఖి'ని ముఖ్యమంత్రి సర్భనంద సోనోవాల్‌ ప్రారంభించారు. ముఖ్యమంత్రి కార్యాలయం జనతా భవన్‌లో గురువారం ఆయన ప్రసంగిస్తూ, రాష్ట్రంలో మహిళలపై జరుగుతున్న దాడుల పట్ల ఆందోళన వ్యక్తం చేశారు. అటువంటి నేరస్తులపై రాష్ట్ర ప్రభుత్వం కఠిన చర్యలు తీసుకుంటున్నట్లు హామీనిచ్చారు. మహిళలు ఎటువంటి సహాయం కావాలన్నా హెల్ప్‌లైన్‌కు కాల్‌ చేయవచ్చునని డిజిపి ముఖేష్‌ సహారు తెలిపారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/asam_4795.jpg"
    },{
        "title": "నింగిలోకి దూసుకుపోతున్న రాకెట్ ప్రయోగం ",
		"content": " షార్ నుంచి జీఎస్‌ఎల్వీ-ఎఫ్‌ 08 రాకెట్‌ ప్రయోగం జరిగింది. సరిగ్గా 4.56 గంటలకు నింగిలోకి రాకెట్ దూసుకుపోయింది. ఈ జీఎస్‌ఎల్వీ-ఎఫ్‌ 08 రాకెట్‌ ద్వారా దేశ కమ్యూనికేష్‌ వ్యవస్థకు సంబంధించిన జీశాట్‌-6ఏ ప్రయోగం జరిగింది. మొబైల్‌ రంగంలో పదేళ్లపాటు జీశాట్‌-6ఏ సేవలందించనుంది. రాకెట్‌ ప్రయోగాన్ని ఇస్రో చైర్మన్‌ దగ్గరుండి పర్యవేక్షించారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/pscl_8550.jpg"
    },{
        "title": "స్మిత్ కన్నీటి పర్యంతం ",
		"content": "బాల్ ట్యాంపరింగ్ వివాదం కారణంగా ప్రపంచం ముందు దోషిగా నిలబడిన ఆసీస్ కెప్టెన్ స్టీవ్ స్మిత్ ఎట్టకేలకు మీడియా ముందుకొచ్చాడు. సిడ్నీ చేరుకున్నాక ప్రెస్ కాన్ఫరెన్స్‌ నిర్వహించిన స్మిత్.. ఉద్వేగం ఆపుకోలేక కన్నీటి పర్యంతమయ్యాడు. తప్పు చేశాను క్షమించండంటూ ఆస్ట్రేలియాతోపాటు ప్రపంచవ్యాప్తంగా ఉన్న క్రికెట్ అభిమానులను వేడుకున్నాడు. దేశాన్ని తలదించుకునేలా చేసినందుకు సిగ్గుపడుతున్నానని చెప్పాడు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/smith_5054.jpg"
    },{
        "title": "గవర్నర్, సీఎం గుడ్‌ఫ్రైడే శుభాకాంక్షలు ",
		"content": "రాష్ట్ర ప్రజలకు గవర్నర్ నరసింహన్, ముఖ్యమంత్రి కే చంద్రశేఖర్‌రావు గుడ్‌ఫ్రైడే శుభాకాంక్షలు తెలిపారు. జీసస్ త్యాగానికి ప్రతీకగా క్రిస్టియన్ సోదరులు నిర్వహించుకొనే గుడ్‌ఫ్రైడే ప్రజలందరికీ సంతోషాన్నివ్వాలని గవర్నర్ నరసింహన్ ఆకాంక్షించారు. జీసస్ మానవులపై ఎనలేని ప్రేమ చూపారని, మానవాళి సంక్షేమం కోసం జీవితాన్ని త్యాగంచేసి ప్రపంచానికి కొత్త వెలుగునిచ్చారని పేర్కొన్నారు. గుడ్‌ఫ్రైడే జీసస్ బలిదానానికి ప్రతీక అని ముఖ్యమంత్రి కే చంద్రశేఖర్‌రావు పేర్కొన్నారు. ప్రజలకోసం ప్రాణాలర్పించిన జీసస్‌పై ఉన్న అపార నమ్మకం రాష్ట్ర ప్రజల్లో శాంతిని పెంపొందించి కొత్త వెలుగును తీసుకురావాలని ఆయన ఆకాంక్షించారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/gobe_3287.jpg"
    },{
        "title": "హైదరాబాద్ ఎండతో మండిపోతోంది ",
		"content": "ఎండ వేడిమితో హైదరాబాదు నగరం మండిపోతోంది. ఈ వారాంతానికి హైదరాబాదులో ఉష్ణోగ్రత 40 డిగ్రీలకు చేరుకోవచ్చునని భావిస్తున్నారు. ఈ సీజన్‌లో ఇప్పటి వరకు గరిష్ట ఉష్ణోగ్రత 39.7 డిగ్రీల సెల్సియస్ నమోదైంది. మార్చిలో సాధారణంగా నమోదయ్యే ఉష్ణోగ్రత కన్నా మూడు ఢిగ్రీలు అధికంగా నమోదైంది.పరిస్థితి మరింత దారుణంగా ఉండవచ్చునని హైదరాబాదు వాతావరణ పరిశోధన కార్యాలయం అధికారులు అంటున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/temperat_7194.jpg"
    },{
        "title": "గాయంతో స్టార్‌ బౌలర్‌ మిచెల్‌ స్టార్క్‌ ఐపీఎల్‌కి దూరం ",
		"content": "ఐపీఎల్‌ ఆరంభానికి ముందే కోల్‌కతా నైట్‌రైడర్స్‌ జట్టుకు భారీ షాక్‌ తగిలింది. ఆస్ట్రేలియా స్టార్‌ బౌలర్‌ మిచెల్‌ స్టార్క్‌ గాయం కారణంగా టోర్నీ మొత్తానికి దూరం కానున్నాడు. ఇప్పటికే భుజ గాయంతో మరో ఆసీస్‌ స్టార్‌ బ్యాట్స్‌మన్‌ క్రిస్‌లీన్‌ దూరమైన విషయం తెలిసిందే.దక్షిణాఫ్రికాతో జరిగే నాలుగో టెస్టు ముందు మిచెల్‌ స్టార్క్‌ కుడికాలికి గాయమైందని అతని స్థానంలో 31 ఏళ్ల చాధ్‌ సేయర్స్‌ అరంగేట్రం చేయనున్నాడని క్రికెట్‌ ఆస్ట్రేలియా శుక్రవారం ప్రకటించింది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sport/starc_3121.jpg"
    },{
        "title": "భగ్గుమన్న పెట్రోల్ ధరలు.. ",
		"content": "మరోసారి పెట్రోల్ ధరలు పెరిగి సామాన్య ప్రజలకు మరింత వేడి పుట్టించింది. పెట్రోలు, డీజిల్ ధరలను ప్రతి లీటరుకు 18 పైసల చొప్పున పెంచినట్లు చమురు కంపెనీలు ప్రకటించాయి. దీంతో దేశ రాజధాని ఢిల్లీలో ఆదివారం లీటరు పెట్రోలు ధర రూ.73.73కు , డీజిల్ ధర రూ.64.48కి చేరింది.ఇది ఆల్‌టైమ్ రికార్డు స్థాయికి పెరిగిందని చెప్పాలి.ఎక్సైజ్‌ పన్నును తగ్గించాలని చమురు సంస్థలు ప్రభుత్వాన్ని కోరుతున్న సమయంలో పెట్రోల్‌ ధరలు భారీగా పెరగడం పట్ల ప్రజలు ఆగ్రహం వ్యక్తం చేస్తున్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/petrol.jpg"
    }
 
 
	
	
]
