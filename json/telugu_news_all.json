[
	
	{
        "title": "హిమాచల్‌ కొత్త సీఎంగా జైరాం  ",
		"content": " హిమాచల్‌ ప్రదేశ్‌ రాష్ట్ర కొత్త ముఖ్యమంత్రిగా జైరాం ఠాకూర్‌ను బీజేపీ శాసనసభాపక్షం ఆదివారం ఎన్నుకుంది. పార్టీలోని ప్రముఖులను కాదని ఐదు సార్లు ఎమ్మెల్యేగా గెలిచిన జైరాం ఠాకూర్‌ను సీఎం పీఠం వరించింది. హిమాచల్‌ ప్రదేశ్‌లో నవంబరులో జరిగిన శాసనసభ ఎన్నికల ఫలితాలు గత సోమవారం వెలువడటం, బీజేపీ భారీ విజయాన్ని సాధించడం తెలిసిందే. మొత్తం 68 స్థానాలకుగాను బీజేపీకి 44, కాంగ్రెస్‌కు 21 సీట్లు వచ్చాయి. గవర్నర్‌ ఆచార్య దేవవ్రత్‌ను కలసి ప్రభుత్వం ఏర్పాటుకు అనుమతించాలని జైరాం కోరారు. గవర్నర్‌ పచ్చజెండా ఊపడంతో ఈ నెల 27న ఆయన ప్రమాణ స్వీకారం చేయనున్నారు. ప్రమాణ స్వీకారానికి ప్రధాని మోదీ, అమిత్‌ షా, పలువురు కేంద్ర మంత్రులు హాజరవుతారని సీనియర్‌ నేతలు చెప్పారు.  ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/jairam-collage_647_122417024925.jpg"
    },{
        "title": "భారీగా ధర తగ్గిన పిక్సల్ 2 .. ",
		"content": "గూగుల్ సంస్థ కొన్ని రోజుల క్రితం పిక్సల్ 2, పిక్సల్ 2 ఎక్స్‌ఎల్ పేరిట సరికొత్త స్మార్ట్ ఫోన్లను మార్కెట్లోకి తీసుకొచ్చిన సంగతి తెల్సిందే. వీటి ధరలను రూ.61వేలు, రూ.73వేల కు అందివ్వగా, ప్రస్తుత వీటి ధరలను భారీ గా తగ్గించింది. దాదాపు 20 వేల వరకు తగ్గించడం విశేషం..  తగ్గిన ధరల ప్రకారం పిక్సల్ 2 ఫోన్లు రేట్లు ఇలా ఉన్నాయి..

పిక్సల్ 2 (64జీబీ) - రూ.41,999
పిక్సల్ 2 (128 జీబీ) - రూ.50,999
పిక్సల్ 2 ఎక్స్‌ఎల్ (64 జీబీ) - రూ.56,999
పిక్సల్ 2 ఎక్స్‌ఎల్ (128 జీబీ) - రూ.65,999  ",
		"img_url": "https://github.com/VattipalliSridhar/Telugu-Quotes-Wallpapers/raw/master//news/tech/google-pixel-2-xl.jpg"
    },{
        "title": "ప్రపంచంలోనే అతిచిన్న క్రిస్మస్‌ కార్డు  ",
		"content": "యూకేలోని నేషనల్‌ ఫిజికల్‌ లాబొరేటరీకి చెందిన కొందరు పరిశోధకులు ప్రపంచంలోనే అతిచిన్న క్రిస్మస్‌ గ్రీటింగ్‌ కార్డును రూపొందించారు. 15 మైక్రోమీటర్ల వెడల్పు, 20 మైక్రోమీటర్ల పొడవు గల ఈ కార్డును చూడాలంటే మైక్రోస్కోప్‌ ఉండాల్సిందే. అంతేకాదు.. అంత చిన్న కార్డుపైన స్నోమ్యాన్‌ బొమ్మతో పాటు 'సీజన్స్‌ గ్రీటింగ్స్‌' అంటూ శుభాకాంక్షల సందేశాన్ని కూడా రాశారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/chrimascard.jpg"
    },{
        "title": "నేడు అమరావతికి రానున్న రాష్ట్రపతి  ",
		"content": "రాష్ట్రపతి రామ్‌నాథ్‌ కోవింద్‌ 27న అమరావతికి రానున్నారు. పర్యటనలో భాగంగా ఉదయం బొల్లారంలోని రాష్ట్రపతి నిలయం నుండి బయలుదేరి 8.35 నిముషాలకు హకీంపేట ఎయిర్‌ఫోర్స్‌ స్టేషన్‌కు చేరుకుంటారు. అక్కడ నుండి ఇండియన్‌ ఎయిర్‌ఫోర్స్‌ విమానంలో బయలుదేరి 9.35 గంటలకు గన్నవరం ఎయిర్‌పోర్టుకు చేరుకుంటారు. అక్కడ గౌరవవందనం అనంతరం ప్రత్యేక హెలికాప్టర్లో నాగార్జునా యూనివర్శిటీ ముందున్న బైబిల్‌ మిషన్‌ గ్రౌండ్‌కు వెళ్తారు. ఎపి ఫైబర్‌ గ్రిడ్‌, ఎపి సర్వేలేన్స్‌ ప్రాజెక్టు, డ్రోన్‌ ప్రాజెక్టు, ఎఫ్‌ఎస్‌ఓసిలను జాతికి అంకితం చేస్తారు. అనంతరం రాజధాని నిర్మాణ మోడళ్లను పరిశీలిస్తారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/kovind.jpg"
    },{
        "title": "విజయ్‌ రూపానీ ప్రమాణ స్వీకార కార్యక్రమం",
		"content": "గుజరాత్‌ ముఖ్యమంత్రి విజయ్‌ రూపానీ(61) ప్రమాణ స్వీకారం రాష్ట్ర రాజధాని గాంధీనగర్‌లో అట్టహాసంగా జరిగింది. ఈ కార్యక్రమానికి ప్రధానమంత్రి నరేంద్ర మోదీ, భారతీయ జనతా పార్టీ(బీజేపీ) అధ్యక్షుడు అమిత్‌ షా, బీజేపీ పాలిత రాష్ట్రాల ముఖ్యమంత్రులు హాజరయ్యారు. బీహార్‌ ముఖ్యమంత్రి నితీశ్‌ కుమార్‌, డిప్యూటి ముఖ్యమంత్రి సుశీల్‌ కుమార్‌ మోదీలు కూడా విచ్చేశారు. మంగళవారం ఉదయం భార్య అంజలితో కలసి విజయ్‌రూపానీ అక్షరధామ్‌ దేవాలయాన్ని సందర్శించారు. రూపానీ తర్వాత నితీశ్‌ పటేల్‌ మరోమారు ఉపముఖ్యమంత్రిగా ప్రమాణం చేశారు. రూపానీతో పాటు 19 మంది మంత్రులుగా బాధ్యతలు స్వీకరింస్తున్నారు.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/vijay-rupani.jpg"
    },{
        "title": "కొన్ని ఫోన్లలో వాట్సాప్‌ పనిచేయదు...!",
		"content": "ఈ నెల 31 నుంచి మెసేజింగ్‌ యాప్‌ వాట్సాప్‌ సేవలను కొన్ని మొబైల్‌ ప్లాట్‌ఫాంలకు నిలిపేస్తున్నట్లు సంస్థ ప్రకటించింది. దీంతో బ్లాక్‌బెర్రీ ఓఎస్, బ్లాక్‌బెర్రీ 10, విండోస్‌ ఫోన్‌ 8.0, అంతకంటే పాత ప్లాట్‌ఫాంలకు వాట్సాప్‌ సేవలు నిలిచిపోనున్నాయి. వీటికి సంబంధించి భవిష్యత్తులో ఎలాంటి అప్‌డేట్స్‌ అభివృద్ధి చేయడం లేదని, కొన్ని ఫీచర్లు ఏ సమయంలోనైనా ఆగిపోవచ్చని పేర్కొంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/whatsapp-promo.png"
    }
]


