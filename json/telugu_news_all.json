[
	
	{
        "title": " వన్డే సిరీస్ ను కైవసం",
		"content": "భారత జట్టు మరో వన్డే సిరీస్ ను కైవసం చేసుకుంది. దీంతో ఇప్పటివరకు వరుసగా 8 వన్డే సిరీస్ లు గెలిచిన జట్టుగా రికార్డు క్రియేట్ చేసింది. విశాఖపట్నం వేదికగా శ్రీలంకతో జరిగిన సిరీస్ నిర్ణయాత్మక మూడో వన్డేలో రోహిత్ సేన 8 వికెట్ల తేడాతో గ్రాండ్ విక్టరీ కొట్టింది. ఈ గెలుపుతో సిరీస్‌ ని 2-1 తేడాతో కైవసం చేసుకుంది. ఓపెనర్ శిఖర్ ధావన్ (100 నాటౌట్: 85 బంతుల్లో 13×4, 2×6) సెంచరీతో చెలరేగడంతో 216 పరుగుల టార్గెట్ ను భారత్ 32.1 ఓవర్లలోనే ఆడుతూపాడుతూ ఛేజ్ చేసింది. శ్రేయస్ అయ్యర్ (65: 63 బంతుల్లో 8×4, 1×6) హాఫ్ సెంచరీతో రాణించాడు.రోహిత్ శర్మ కెప్టెన్సీలో తొలి సిరీస్ విజయం.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/team.jpg"
    },{
        "title": "కేటీఆర్‌కు లీడర్ ఆఫ్ ది ఇయర్ అవార్డుడు",
		"content": "తెలంగాణ రాష్ట్ర ఐటీ శాఖ మంత్రి కల్వకుంట్ల తారక రామారావు ప్రముఖ మీడియా సంస్థ బిజినెస్ వరల్డ్ అవార్డుకు ఎంపికయ్యారు. ఆయన్ను ఈ సంస్థ ఇచ్చే లీడర్ ఆఫ్ ది ఇయర్ అవార్డు వరించింది.కేటీఆర్‌కు ఇప్పటికే పలు జాతీయ అవార్డులు వచ్చాయి. ఇప్పుడు ఇది మరో ప్రతిష్టాత్మక అవార్డు. ఈ అవార్డును డిసెంబర్ 20వ తారీఖున ఢిల్లీలో జరగనున్న జాతీయ స్మార్ట్ సిటీ సదస్సులో ప్రదానం చేయనుంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/ktr.jpg"
    },{
        "title": "కూలిన పిల్లల మర్రి చెట్టు",
		"content": "ఎంతో చరిత్ర కల్గిన పిల్లలమర్రి చెట్లు ఒక్కొక్కటిగా కూలి పోతున్నాయి. మహబూబ్‌నగర్‌ జిల్లా కేంద్రంలో ఉన్న 800 ఏండ్ల పిల్లలమర్రి చెట్టులో కొంత భాగం శనివారం రాత్రి వేర్లతో సహా కూలిపోయింది. రాత్రి పూట కూలటంతో పెను ప్రమాదం తప్పింది. కొన్నేండ్లుగా పిల్లలమర్రి కొమ్మలకు చెదలు పట్టి ఒక్కొక్కటిగా ఎండిపోతున్నాయి. ఈ క్రమంలోనే చెట్లు కూలిపోతున్నాయి.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tg/pillalamarri.jpg"
    },{
        "title": "గుజరాత్‌, హిమాచల్‌ప్రదేశ్‌ అసెంబ్లీ ఎన్నికల ఫలితాలు",
		"content": "గుజరాత్‌లో పోటీ చేసిన 851 మంది అభ్యర్థులు, హిమాచల్‌ప్రదేశ్‌లో పోటీ చేసిన 337 మంది అభ్యర్థుల భవితవ్యం నేడు తేలిపోనుంది. ఈ మేరకు రెండు రాష్ట్రాల్లోని ఓట్ల లెక్కింపు కేంద్రాల్లో అన్ని ఏర్పాట్లు పూర్తయినట్లు ఎన్నికల సంఘం అధికారులు ఆదివారం తెలిపారు. గుజరాత్‌లో 37 జిల్లాల్లోని 37 కేంద్రాల్లో, హిమాచల్‌ప్రదేశ్‌లోని 42 కేంద్రాల్లో ఉదయం నుంచి ఓట్ల లెక్కింపు ప్రారంభమౌతుందని చెప్పారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/national/gurthele.jpg"
    },{
        "title": "నకిలీ వార్తలిచ్చే సైట్లను తొలగిస్తాం: గూగుల్‌",
		"content": "తప్పుడు సమాచారాన్ని అందించే వెబ్‌సైట్లపై టెక్నాలజీ దిగ్గజం గూగుల్‌ కొరడా ఝులిపించింది. నకిలీవార్తలతో పాటు యాజమాన్యం, దాని ముఖ్యోద్దేశం, సొంత దేశం తదితర వివరాలను రహస్యంగా ఉంచే వెబ్‌సైట్లను తమ న్యూస్‌ ఫీడ్‌ నుంచి తొలగిస్తామని గూగుల్‌ హెచ్చరించింది. ఈ మేరకు గూగుల్‌ ఆదివారం పలు మార్గదర్శకాలు విడుదలచేసింది. ‘మీ గురించి లేదా మీ ఉద్దేశం గురించి తప్పుడు వివరాలు అందజేయవద్దు. మా న్యూస్‌ ఫీడ్‌లో ఉండే సైట్లు వినియోగదారుల్ని తప్పుదారి పట్టించడాన్ని అంగీకరించం’ అని గూగుల్‌ చెప్పింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/google.jpg"
    },{
        "title": "వరల్డ్‌ సూపర్‌ సిరీస్‌ ఫైనల్స్‌ టోర్నీ ఫైనల్లో సింధు ఓటమి",
		"content": "వరల్డ్‌ సూపర్‌ సిరీస్‌ ఫైనల్స్‌ టోర్నీలో భారత స్టార్‌ షట్లర్‌ పీవీ సింధు రన్నరప్‌గా సరిపెట్టుకుంది. ఆదివారం జరిగిన తుదిపోరులో సింధు  21-15, 12-21, 19-21 తేడాతో యామగుచి(జపాన్‌) చేతిలో పోరాడి ఓడింది. తొలి గేమ్‌ను పెద్దగా కష్టపడకుండా గెలిచిన సింధు.. ఆపై వరుసగా రెండు గేమ్‌లను కోల్పోయి టైటిల్‌ వేటలో నిరాశ పరిచింది. ప్రతీ పాయింట్‌ కోసం ఇద్దరి మధ్య హోరాహోరీ పోరు సాగింది. కాగా, చివరి వరకూ ఉత్కంఠ రేపిన ఆఖరి గేమ్‌లో యామగుచి 21-19తేడాతో గేమ్‌ను దక్కించుకోవడంతో పాటు టైటిల్‌ను సొంతం చేసుకుంది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/sports/pv.jpg"
    },{
        "title": "నిధి దొరికితే రాత మారినట్లే!",
		"content": "కర్నూలు జిల్లా తుగ్గలి మండలం చెన్నంపల్లి గ్రామంలో ప్రభుత్వం నిర్వహిస్తున్న గుప్త నిధుల తవ్వకాలపై దేశంలోనే కాకుండా విదేశాల్లో సైతం ఆసక్తి నెలకొన్నట్లు అధికార వర్గాలు చర్చించుకుంటున్నాయి. విజయనగర సామ్రాజ్యాన్ని ఏలిన శ్రీకృష్ణదేవరాయలు కాలంలో చెన్నంపల్లి కోటను ఖజానా కార్యాలయంగా వినియోగించుకున్నట్లు విజయనగర సామ్రాజ్యంపై పరిశోధనలు నిర్వహించిన విదేశీయులు ప్రభుత్వానికి నివేదిక సమర్పించారని ఓ ఉన్నతాధికారి తెలిపారు. విజయనగర రాజులకు నమ్మినబంటుగా ఉన్న నాటి చెన్నపట్నం (నేటి చెన్నంపల్లి) రాజు చెన్నమనాయుడు ఆధ్వర్యంలో ఈ ఖజానా కార్యాలయం పనిచేసేదని వారు పేర్కొన్నారు. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news/ap/kota.jpg"
    },{
        "title": "కాపాడినందుకు థ్యాంక్స్‌.. ట్రంప్‌కు పుతిన్‌ ఫోన్‌",
		"content": "అమెరికా అధ్యక్షుడు డోనాల్డ్‌ ట్రంప్‌ కు రష్యా అధ్యక్షుడు పుతిన్‌ ధన్యవాదాలు చెప్పారు. సెయింట్‌ పీటర్‌ బర్గ్‌లో ఉగ్రవాదులు దాడులకు పాల్పడేందుకు కుట్రలు చేస్తున్నారనే విషయాన్ని అమెరికా నిఘా సంస్థ సీఐఏ వెల్లడించినందుకు ఆయన ప్రత్యేకంగా ట్రంప్‌కు ఫోన్‌ చేసి థ్యాంక్స్‌ చెప్పినట్లు రష్యా అధ్యక్షభవనం క్రెమ్లిన్‌ ఒక ప్రకటనలో తెలిపింది. సెయింట్‌ పీటర్‌ బర్గ్‌లోని ప్రముఖమైన చోటు ఖజాన్‌ క్యాథెడ్రెల్‌పై బాంబులతో దాడులు చేసి పేల్చేయాలనుకున్నారని, అందుకు ఈ వారంలోనే కుట్ర చేశారని రష్యా ఫెడరల్‌ సెక్యూరిటీ వెల్లడించింది.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/world/trumpputin.jpg"
    },{
        "title": "ఐ ఫోన్ల ధరలు అమాంతం పెంచేసింది",
		"content": "విదేశీ మొబైల్స్‌ సహా,  కొన్ని విద్యుత్‌ పరిరకాలపై దిగుమతి సుంకం పెంచడంతో   స్మార్ట్‌ఫోన్‌ మొబైల్‌ కంపెనీ కీలక నిర్ణయం తీసుకుంది. అమెరికాకు చెందిన మొబైల్‌ దిగ్గజం ఆపిల్‌  తన డివైస్‌ల రేట్లను సవరించింది. అన్ని  ఐ ఫోన్ల రేట్లను అమాంతం పెంచేసింది. సగటున  3.5 శాతందాకా పెంచేసింది.  సోమవారం నుంచే ఈ పెంచిన ధరలు అమల్లికి  వచ్చాయి.",
		"img_url": "https://github.com/VattipalliSridhar/Telugu-Quotes-Wallpapers/raw/master/news/tech/apple_iphone.jpeg"
    },{
        "title": " రెండు రాష్ట్రాల్లోనూ భాజపా ఆధిక్యం",
		"content": "గుజరాత్‌, హిమాచల్‌ అసెంబ్లీ ఎన్నికల ఫలితాలు వెలువడుతున్నాయి. రెండు రాష్ట్రాల్లోనూ భాజపా ఆధిక్యంలో కొనసాగుతోంది. అయితే గుజరాత్‌లో అధికార భాజపాకు కాంగ్రెస్‌ గట్టి పోటీ ఇస్తోంది. మరోవైపు హిమాచల్‌లో భాజపా గెలుపుఖాయమైంది. ",
		"img_url": "https://github.com/VattipalliSridhar/Telugu-Quotes-Wallpapers/raw/master/news//national/election.png"
    }
	
]


